<?xml version="1.0" encoding="utf-8"?>
<!DOCTYPE pdr [
  <!ELEMENT pdr (section+)>
  <!ELEMENT section (rule+)>
  <!ELEMENT rule (#PCDATA|term)*>
  <!ATTLIST section number CDATA #REQUIRED>
  <!ATTLIST section name CDATA #REQUIRED>
  <!ATTLIST rule number CDATA #REQUIRED>
  <!ELEMENT term (#PCDATA)>
  <!ATTLIST term name CDATA #REQUIRED>
]>
<pdr>
  <section number="1" name="Загальні положення">
    <rule number="1.1">
      Ці Правила відповідно до Закону України «Про дорожній рух» встановлюють єдиний порядок дорожнього руху на всій території України.
      Інші нормативні акти, що стосуються особливостей дорожнього руху (перевезення спеціальних вантажів, експлуатація транспортних засобів окремих видів, рух на закритій території тощо), повинні ґрунтуватися на вимогах цих Правил.
    </rule>
    <rule number="1.2">
      В Україні установлено правосторонній рух транспортних засобів.
    </rule>
    <rule number="1.3">
      Учасники дорожнього руху зобов'язані знати й неухильно виконувати вимоги цих Правил, а також бути взаємно ввічливими.
    </rule>
    <rule number="1.4">
      Кожний учасник дорожнього руху має право розраховувати на те, що й інші учасники виконують ці Правила.
    </rule>
    <rule number="1.5">
      Дії або бездіяльність учасників дорожнього руху та інших осіб не повинні створювати небезпеку чи перешкоду для руху, загрожувати життю або здоров'ю громадян, завдавати матеріальних збитків.
      Особа, яка створила такі умови, зобов'язана негайно вжити заходів до забезпечення безпеки дорожнього руху на цій ділянці дороги та вжити всіх можливих заходів до усунення перешкод, а якщо це неможливо, попередити про них інших учасників дорожнього руху, повідомити підрозділ міліції, власника дороги або уповноважений ним орган.
    </rule>
    <rule number="1.6">
      Використовувати дороги не за їх призначенням дозволяється з урахуванням вимог статей 36-38 Закону України «Про автомобільні дороги».
    </rule>
    <rule number="1.7">
      Водії, пішоходи та пасажири зобов'язані бути особливо уважними до таких категорій учасників дорожнього руху, як діти, люди похилого віку та особи з явними ознаками інвалідності.
    </rule>
    <rule number="1.8">
      Обмеження в дорожньому русі, крім передбачених цими Правилами, можуть бути запроваджені в установленому законодавством порядку.
    </rule>
    <rule number="1.9">
      Особи, які порушують ці Правила, несуть відповідальність згідно із законодавством.
    </rule>
    <rule number="1.10">
      Терміни, що наведені у цих Правилах, мають таке значення:
      <term name="автобус">втомобіль з кількістю місць для сидіння більше дев'яти з місцем водія включно, який за своєю конструкцією та обладнанням призначений для перевезення пасажирів та їхнього багажу із забезпеченням необхідного комфорту та безпеки;</term>
      <term name="автомагістраль">
        спеціально побудована і призначена для руху транспортних засобів, не призначена для в’їзду на прилеглу територію або виїзду з неї;
        має для кожного напрямку руху окремі проїзні частини, відокремлені одна від іншої розділювальною смугою;
        не перетинає на одному рівні інші дороги, залізничні і трамвайні колії, пішохідні і велосипедні доріжки, шляхи проходу тварин, має огородження на узбіччях і розділювальній смузі та обгороджена сіткою;
        позначена дорожнім знаком 5.1
      </term>
      <term name="автомобільна дорога">
        вулиця (дорога) — частина території, в тому числі в населеному пункті, призначена для руху транспортних засобів і пішоходів, з усіма розташованими на ній спорудами (мостами, шляхопроводами, естакадами, надземними і підземними пішохідними переходами) та засобами організації дорожнього руху, і обмежена по ширині зовнішнім краєм тротуарів чи краєм смуги відводу. Цей термін включає також спеціально побудовані тимчасові дороги, крім довільно накатаних доріг (колій);
      </term>
      <term name="автомобільні дороги державного значення">
        автомобільні дороги загального користування, до яких належать міжнародні, національні та регіональні автомобільні дороги, які позначені відповідними дорожніми знаками;
      </term>
      <term name="автопоїзд (транспортний состав)">
        механічний транспортний засіб, що з’єднаний з одним або кількома причепами за допомогою зчіпного пристрою
      </term>
      <term name="безпечна дистанція">
        відстань до транспортного засобу, що рухається попереду по тій самій смузі, яка у разі його раптового гальмування або зупинки дасть можливість водієві транспортного засобу, що рухається позаду, запобігти зіткненню без здійснення будь-якого маневру;
      </term>
      <term name="безпечний інтервал">
        відстань між боковими частинами транспортних засобів, що рухаються, або між ними та іншими об'єктами, за якої гарантована безпека дорожнього руху;
      </term>
      <term name="безпечна швидкість">
        швидкість, за якої водій має змогу безпечно керувати транспортним засобом та контролювати його рух у конкретних дорожніх умовах;
      </term>
      <term name="буксирування">
        переміщення одним транспортним засобом іншого транспортного засобу, яке не належить до експлуатації автопоїздів (транспортних составів) на жорсткому чи гнучкому зчепленні або способом часткового навантаження на платформу чи на спеціальне опорне пристосування;
      </term>
      <term name="вантажний автомобіль">
        автомобіль, який за своєю конструкцією та обладнанням призначений для перевезення вантажів;
      </term>
      <term name="велосипед">
        транспортний засіб, крім інвалідних колясок, що приводиться в рух мускульною силою людини, яка знаходиться на ньому;
      </term>
      <term name="велосипедист">
        особа, яка керує велосипедом
      </term>
      <term name="велосипедна доріжка">
        виконана в межах дороги чи поза нею доріжка з покриттям, що призначена для руху на велосипедах і позначена дорожнім знаком 4.12
      </term>
      <term name="видимість у напрямку руху">
        максимальна відстань, на якій з місця водія можна чітко розпізнати межі елементів дороги та розміщення учасників руху, що дає змогу водієві орієнтуватися під час керування транспортним засобом, зокрема для вибору безпечної швидкості та здійснення безпечного маневру;
      </term>
      <term name="вимушена зупинка">
        припинення руху транспортного засобу через його технічну несправність чи небезпеку, яка спричинена вантажем, який перевозиться, станом учасника дорожнього руху, появою перешкоди для руху;
      </term>
      <term name="випередження">
        рух транспортного засобу із швидкістю, що перевищує швидкість попутного транспортного засобу, що рухається поряд по суміжній смузі;
      </term>
      <term name="власник транспортного засобу">
        фізична або юридична особа, яка володіє майновими правами на транспортний засіб, що підтверджується відповідними документами;
      </term>
      <term name="водій">
        особа, яка керує транспортним засобом і має посвідчення водія (посвідчення тракториста-машиніста, тимчасовий дозвіл на право керування транспортним засобом, тимчасовий талон на право керування транспортним засобом) відповідної категорії. Водієм також є особа, яка навчає керуванню транспортним засобом, перебуваючи безпосередньо в транспортному засоб
      </term>
      <term name="габаритно-ваговий контроль">
        перевірка габаритних і вагових параметрів транспортного засобу (в тому числі механічного транспортного засобу), причепу і вантажу на предмет відповідності встановленим нормам щодо габаритів (ширина, висота від поверхні дороги, довжина транспортного засобу) та щодо навантаження (фактична маса, осьове навантаження), яка проводиться відповідно до встановленого порядку на стаціонарних або пересувних пунктах габаритно-вагового контролю;
      </term>
      <term name="газон">
        ділянка однорідної території із дерновим покривом, який штучно створюється шляхом посіву і вирощування дерноутворювальних трав (переважно багаторічних злаків) або одернування
      </term>
      <term name="гальмовий шлях">
        відстань, що проходить транспортний засіб під час екстреного гальмування з початку здійснення впливу на орган керування гальмовою системою (педаль, рукоятку) до місця його зупинки
      </term>
      <term name="головна дорога">
        дорога з покриттям відносно ґрунтової або та, що позначається знаками 1.22 , 1.23.1 , 1.23.2 , 1.23.3 , 1.23.4 , 2.3 . Наявність на другорядній дорозі покриття безпосередньо перед перехрестям не прирівнює її за значенням до перехрещуваної;
      </term>
      <term name="дати дорогу">
        вимога до учасника дорожнього руху не продовжувати або не відновлювати рух, не здійснювати будь-яких маневрів (за винятком вимоги звільнити займану смугу руху), якщо це може примусити інших учасників дорожнього руху, які мають перевагу, змінити напрямок руху або швидкість;
      </term>
      <term name="денні ходові вогні">
        зовнішні світлові прилади білого кольору, передбачені конструкцією транспортного засобу, установлені спереду транспортного засобу і призначені для покращення видимості транспортного засобу під час його руху у світлий час доби
      </term>
      <term name="дозволена максимальна маса">
        маса спорядженого транспортного засобу з вантажем, водієм і пасажирами, що встановлена технічною характеристикою транспортного засобу як максимально допустима. Дозволена максимальна маса автопоїзда — це сума дозволеної максимально допустимої маси кожного транспортного засобу, що входить до складу автопоїзда
      </term>
      <term name="дорожньо-транспортна пригода">
        подія, що сталася під час руху транспортного засобу, внаслідок якої загинули або поранені люди чи завдані матеріальні збитки;
      </term>
      <term name="дорожні роботи">
        роботи, пов’язані з будівництвом, реконструкцією, ремонтом чи утриманням автомобільної дороги (вулиці), штучних споруд, споруд дорожнього водовідводу, інженерного облаштування, встановленням (ремонтом, заміною) технічних засобів організації дорожнього руху;
      </term>
      <term name="дорожні умови">
        сукупність факторів, що характеризують (з урахуванням пори року, періоду доби, атмосферних явищ, освітленості дороги) видимість у напрямку руху, стан поверхні проїзної частини (чистота, рівність, шорсткість, зчеплення), а також її ширину, величину похилів на спусках і підйомах, віражів і заокруглень, наявність тротуарів або узбіч, засобів організації дорожнього руху та їх стан;
      </term>
      <term name="дорожня обстановка">
        сукупність факторів, що характеризуються дорожніми умовами, наявністю перешкод на певній ділянці дороги, інтенсивністю і рівнем організації дорожнього руху (наявність дорожньої розмітки, дорожніх знаків, дорожнього обладнання, світлофорів та їх стан), які повинен ураховувати водій під час вибору швидкості, смуги руху та прийомів керування транспортним засобом;
      </term>
      <term name="експлуатація транспортного состава">
        транспортування тягачем причепа згідно з інструкцією щодо його використання (відповідність причепа тягачу, наявність страхового з'єднання, єдиної системи сигналізації, освітлення тощо)
      </term>
      <term name="естакада">
        інженерна споруда для руху транспортних засобів та (або) пішоходів, підняття однієї дороги над іншою у місці їх перетину, а також для створення дороги на певній висоті, яка не має з'їздів на іншу дорогу;
      </term>
      <term name="житлова зона">
        дворові території, а також частини населених пунктів, позначені дорожнім знаком 5.31
      </term>
      <term name="залізничний переїзд">
        перехрещення дороги із залізничними коліями на одному рівні;
      </term>
      <term name="засліплення">
        фізіологічний стан водія внаслідок дії світла на його зір, коли водій об'єктивно не має можливості виявити перешкоди чи розпізнати межі елементів дороги на мінімальній відстані;
      </term>
      <term name="зупинка">
        припинення руху транспортного засобу на час до 5 хвилин або більше, якщо це необхідно для посадки (висадки) пасажирів чи завантаження (розвантаження) вантажу, виконання вимог цих Правил (надання переваги в русі, виконання вимог регулювальника, сигналів світлофора тощо);
      </term>
      <term name="колона пішоходів">
        організована група людей, які рухаються по проїзній частині в одному напрямку;
      </term>
      <term name="колона транспортних засобів">
        організована група з трьох і більше транспортних засобів, що разом рухаються в одному напрямку безпосередньо один за одним з постійно увімкненим ближнім світлом фар
      </term>
      <term name="край проїзної частини (для нерейкових транспортних засобів)">
        видима умовна чи позначена дорожньою розміткою лінія на проїзній частині в місці її прилягання до узбіччя, тротуару, газону, розділювальної смуги, смуги для руху трамваїв, велосипедної або пішохідної доріжки;
      </term>
      <term name="крайнє положення на проїзній частині">
        положення транспортного засобу на відстані від краю проїзної частини (середини проїзної частини або розділювальної смуги), яка не дає можливості рухатися попутному транспортному засобу (у тому числі двоколісному) ще ближче до краю проїзної частини (середини проїзної частини або розділювальної смуги);
      </term>
      <term name="легковий автомобіль">
        автомобіль з кількістю місць для сидіння не більше дев'яти, з місцем водія включно, який за своєю конструкцією та обладнанням призначений для перевезення пасажирів та їхнього багажу із забезпеченням необхідного комфорту та безпеки;
      </term>
      <term name="маневрування (маневр)">
        початок руху, перестроювання транспортного засобу в русі з однієї смуги на іншу, поворот праворуч чи ліворуч, розворот, з’їзд з проїзної частини, рух заднім ходом;
      </term>
      <term name="маршрутні транспортні засоби (транспортні засоби загального користування)">
        автобуси, мікроавтобуси, тролейбуси, трамваї і таксі, що рухаються за встановленими маршрутами та мають визначені місця на дорозі для посадки (висадки) пасажирів;
      </term>
      <term name="механічний транспортний засіб">
        транспортний засіб, що приводиться в рух з допомогою двигуна. Цей термін поширюється на трактори, самохідні машини і механізми, а також тролейбуси та транспортні засоби з електродвигуном потужністю понад 3 кВт;
      </term>
      <term name="мікроавтобус">
        одноповерховий автобус з кількістю місць для сидіння не більше сімнадцяти з місцем водія включно;
      </term>
      <term name="міст">
        споруда, призначена для руху через річку, яр та інші перешкоди, межами якої є початок і кінець пролітних споруд;
      </term>
      <term name="мопед">
        двоколісний транспортний засіб, що має двигун з робочим об'ємом до 50 куб. см або електродвигун потужністю до 4 кВт;
      </term>
      <term name="мотоцикл">
        двоколісний механічний транспортний засіб з боковим причепом або без нього, що має двигун з робочим об'ємом 50 куб. см і більше. До мотоциклів прирівнюються моторолери, мотоколяски, триколісні та інші механічні транспортні засоби, дозволена максимальна маса яких не перевищує 400 кг;
      </term>
      <term name="населений пункт">
        забудована територія, в'їзди на яку і виїзди з якої позначаються дорожніми знаками 5.45 Знак 5.45 "Населений пункт", 5.46 Знак 5.46 "Кінець населеного пункта", 5.47 Знак 5.47 "Населений пункт", 5.48 Знак 5.48 "Кінець населеного пункта";
      </term>
      <term name="небезпека для руху">
        зміна дорожньої обстановки (у тому числі поява рухомого об'єкта, який наближається до смуги руху транспортного засобу чи перетинає її) або технічного стану транспортного засобу, яка загрожує безпеці дорожнього руху і змушує водія негайно зменшити швидкість або зупинитися. Окремим випадком небезпеки для руху є рух у межах смуги транспортного засобу іншого транспортного засобу назустріч загальному потоку;
      </term>
      <term name="недостатня видимість">
        видимість дороги в напрямку руху менше 300 м у сутінках, в умовах туману, дощу, снігопаду тощо;
      </term>
      <term name="обгін">
        випередження одного або кількох транспортних засобів, пов'язане з виїздом на смугу зустрічного руху;
      </term>
      <term name="обмежена оглядовість">
        видимість дороги в напрямку руху, яка обмежена геометричними параметрами дороги, придорожніми інженерними спорудами, насадженнями та іншими об'єктами, а також транспортними засобами;
      </term>
      <term name="оглядовість">
        об'єктивна можливість бачити дорожню обстановку з місця водія;
      </term>
      <term name="острівець безпеки">
        технічний засіб регулювання дорожнього руху на наземних пішохідних переходах, конструктивно виділений над проїзною частиною дороги та призначений як захисний елемент для зупинки пішоходів під час переходу проїзної частини дороги. До острівця безпеки належить частина розділювальної смуги, через яку пролягає пішохідний перехід;
      </term>
      <term name="пасажир">
        особа, яка користується транспортним засобом і знаходиться в ньому, але не причетна до керування ним;
      </term>
      <term name="перевага">
        право на першочерговий рух стосовно інших учасників дорожнього руху;
      </term>
      <term name="перевезення організованих груп дітей">
        дночасне перевезення десяти і більше дітей з керівником, відповідальним за їх супроводження під час поїздки (на групу з тридцяти і більше дітей призначається додатково медичний працівник);
      </term>
      <term name="перешкода для руху">
        нерухомий об’єкт у межах смуги руху транспортного засобу або об’єкт, що рухається попутно в межах цієї смуги (за винятком транспортного засобу, що рухається назустріч загальному потоку транспортних засобів) і змушує водія маневрувати або зменшувати швидкість аж до зупинки транспортного засобу;
      </term>
      <term name="пішохід">
        особа, яка бере участь у дорожньому русі поза транспортними засобами і не виконує на дорозі будь-яку роботу. До пішоходів прирівнюються також особи, які рухаються в інвалідних колясках без двигуна, ведуть велосипед, мопед, мотоцикл, везуть санки, візок, дитячу чи інвалідну коляску;
      </term>
      <term name="пішохідна доріжка">
        доріжка з покриттям, призначена для руху пішоходів, виконана в межах дороги чи поза нею і позначена знаком 4.13 Знак 4.13 "Пішохідна доріжка";
      </term>
      <term name="пішохідний перехід">
        ділянка проїзної частини або інженерна споруда, призначена для руху пішоходів через дорогу. Пішохідні переходи позначаються дорожніми знаками 5.35.1 , 5.35.2 , 5.36.1 , 5.36.2 , 5.37.1 , 5.37.2 , дорожньою розміткою 1.14.1, 1.14.2, 1.14.3, пішохідними світлофорами. За відсутності дорожньої розмітки межі пішохідного переходу визначаються відстанню між дорожніми знаками або пішохідними світлофорами, а на перехресті за відсутності пішохідних світлофорів, дорожніх знаків та розмітки — шириною тротуарів чи узбіч;
        Регульованим вважається пішохідний перехід, рух по якому регулюється світлофором чи регулювальником, нерегульованим — пішохідний перехід, на якому немає регулювальника, світлофори відсутні або вимкнені чи працюють у режимі миготіння жовтого сигналу;
      </term>
      <term name="прилегла територія">
        територія, що прилягає до краю проїзної частини та не призначена для наскрізного проїзду, а лише для в’їзду до дворів, на стоянки, автозаправні станції, будівельні майданчики тощо або виїзду з них;
      </term>
      <term name="причіп">
        транспортний засіб, призначений для руху тільки в з’єднанні з іншим транспортним засобом. До цього виду транспортних засобів належать також напівпричепи і причепи-розпуски;
      </term>
      <term name="проїзна частина">
        елемент дороги, призначений для руху нерейкових транспортних засобів. Дорога може мати декілька проїзних частин, межами яких є розділювальні смуги;
      </term>
      <term name="регулювальник">
        працівник міліції, що виконує регулювання дорожнього руху у форменому одязі підвищеної видимості з елементами із світлоповертального матеріалу за допомогою жезлу, свистка. До регулювальника прирівнюються працівники військової інспекції безпеки дорожнього руху, дорожньо-експлуатаційної служби, черговий на залізничному переїзді, поромній переправі, які мають відповідне посвідчення та нарукавну пов’язку, жезл, диск з червоним сигналом чи світлоповертачем, червоний ліхтар або прапорець та виконують регулювання у форменому одязі;
      </term>
      <term name="рейковий транспортний засіб">
        трамвай та платформи із спеціальним обладнанням, що рухаються трамвайними коліями. Усі інші транспортні засоби, що беруть участь у дорожньому русі, вважаються нерейковими;
      </term>
      <term name="розділювальна смуга">
        виділений конструктивно або за допомогою суцільних ліній дорожньої розмітки 1.1 і 1.2 елемент автомобільної дороги, який розділяє суміжні проїзні частини. Розділювальна смуга не призначена для руху або стоянки транспортних засобів. За наявності на розділювальній смузі тротуару по ньому дозволяється рух пішоходів;
      </term>
      <term name="смуга руху">
        поздовжня смуга на проїзній частині завширшки щонайменше 2,75 м, що позначена або не позначена дорожньою розміткою і призначена для руху нерейкових транспортних засобів;
      </term>
      <term name="стоянка">
        припинення руху транспортного засобу на час, більший ніж 5 хвилин, з причин, не пов’язаних з необхідністю виконання вимог цих Правил, посадкою (висадкою) пасажирів, завантаженням (розвантаженням) вантажу;
      </term>
      <term name="темна пора доби">
        частина доби від заходу до сходу сонця;
      </term>
      <term name="трамвайна колія">
        елемент дороги, призначений для руху рейкових транспортних засобів, який обмежується по ширині спеціально виділеним вимощенням трамвайної лінії або дорожньою розміткою. По трамвайній колії допускається рух нерейкових транспортних засобів відповідно до розділу 11 цих Правил;
      </term>
      <term name="транспортний засіб">
        пристрій, призначений для перевезення людей і (або) вантажу, а також встановленого на ньому спеціального обладнання чи механізмів;
      </term>
      <term name="тротуар">
        елемент дороги, призначений для руху пішоходів, який прилягає до проїзної частини або відокремлений від неї газоном;
      </term>
      <term name="узбіччя">
        виділений конструктивно або суцільною лінією дорожньої розмітки елемент автомобільної дороги, який прилягає безпосередньо до зовнішнього краю проїзної частини, розташований з нею на одному рівні та не призначений для руху транспортних засобів, крім випадків, передбачених цими Правилами. Узбіччя може використовуватися для зупинки і стоянки транспортних засобів, руху пішоходів, мопедів, велосипедів (за відсутності тротуарів, пішохідних, велосипедних доріжок або у разі неможливості пересуватися по них), гужових возів (саней);
      </term>
      <term name="учасник дорожнього руху">
        особа, яка бере безпосередню участь у процесі руху на дорозі як пішохід, водій, пасажир, погонич тварин;
      </term>
      <term name="шляхопровід">
        інженерна споруда мостового типу над іншою дорогою (залізницею) в місці їх перетину, що забезпечує рух по ній на різних рівнях та дає можливість з’їзду на іншу дорогу.
      </term>
    </rule>
  </section>
  <section number="2" name="Обов'язки і права водіїв механічних транспортних засобів">
    <rule number="2.1">
      Водій механічного транспортного засобу повинен мати при собі:
      a)  посвідчення на право керування транспортним засобом відповідної категорії;
      б)	реєстраційний документ на транспортний засіб (для транспортних засобів Збройних Сил, Національної Гвардії, Держприкордонслужби, Держспецтрансслужби, Держспецзв’язку, Оперативно-рятувальної служби цивільного захисту — технічний талон);
      в)	у разі встановлення на транспортних засобах проблискових маячків і (або) спеціальних звукових сигнальних пристроїв — дозвіл, виданий Державтоінспекцією МВС;
      г)	на маршрутних транспортних засобах — схему маршруту та розклад руху; на великовагових і великогабаритних транспортних засобах та транспортних засобах, що здійснюють дорожнє перевезення небезпечних вантажів, — документацію відповідно до вимог спеціальних правил;
      ґ)	поліс (сертифікат) обов’язкового страхування цивільно-правової відповідальності власників наземних транспортних засобів. Водії, які відповідно до законодавства звільняються від обов’язкового страхування цивільно-правової відповідальності власників наземних транспортних засобів на території України, повинні мати при собі відповідні підтвердні документи (посвідчення);
    </rule>
    <rule number="2.2">
      Власник транспортного засобу, а також особа, яка використовує такий транспортний засіб на законних підставах, можуть передавати керування транспортним засобом іншій особі, що має при собі посвідчення на право керування транспортним засобом відповідної категорії.
      Власник транспортного засобу може передавати такий засіб у користування іншій особі, що має посвідчення водія на право керування транспортним засобом відповідної категорії, передавши їй реєстраційний документ на цей транспортний засіб.
    </rule>
    <rule number="2.3">
      Для забезпечення безпеки дорожнього руху водій зобов’язаний:
      a)	перед виїздом перевірити і забезпечити технічно справний стан і комплектність транспортного засобу, правильність розміщення та кріплення вантажу;
      б)	бути уважним, стежити за дорожньою обстановкою, відповідно реагувати на її зміну, стежити за правильністю розміщення та кріплення вантажу, технічним станом транспортного засобу і не відволікатися від керування цим засобом у дорозі;
      в)	на автомобілях, обладнаних засобами пасивної безпеки (підголовники, ремені безпеки), користуватися ними і не перевозити пасажирів, не пристебнутих ременями безпеки. Дозволяється не пристібатися особі, яка навчає водінню, якщо за кермом учень, а в населених пунктах, крім того, водіям-інвалідам, водіям і пасажирам оперативних та спеціальних транспортних засобів і таксі;
      г)	під час руху на мотоциклі і мопеді бути в застебнутому мотошоломі і не перевозити пасажирів без застебнутих мотошоломів;
      ґ)	не забруднювати проїзну частину та смугу відведення автомобільних доріг;
      д)	не створювати своїми діями загрози безпеці дорожнього руху;
      е)	повідомляти дорожньо-експлуатаційним організаціям або Державтоінспекції про виявлені факти створення перешкод для дорожнього руху;
      є)	не вчиняти дій, внаслідок яких може бути пошкоджено автомобільні дороги та їх складові, а також завдано шкоди користувачам.
    </rule>
    <rule number="2.4">
      На вимогу працівника міліції водій повинен зупинитися з дотриманням вимог цих Правил, а також:
      a)	пред'явити для перевірки документи, зазначені в пункті 2.1;
      б)	дати можливість перевірити номери агрегатів і комплектність транспортного засобу;
      в)	дати можливість оглянути транспортний засіб відповідно до законодавства за наявності на те законних підстав, у тому числі провести з використанням спеціальних пристроїв (приладів) перевірку технічного стану транспортних засобів, які відповідно до законодавства підлягають обов’язковому технічному контролю.
    </rule>
    <rule number="2.4.1">
      У місці здійснення габаритно-вагового контролю на вимогу працівника пункту габаритно-вагового контролю або працівника МВС водій вантажного автомобіля (в тому числі механічного транспортного засобу) повинен зупинитися з дотриманням вимог цих Правил, а також:
      a)	передати для перевірки документи, зазначені в підпунктах «а», «б» і «г» пункту 2.1 цих Правил;
      б)	надати транспортний засіб та причіп (за наявності) для вагового та/або габаритного контролю відповідно до встановленої процедури.
    </rule>
    <rule number="2.4.2">
      У разі виявлення під час здійснення габаритно-вагового контролю невідповідності фактичних вагових та/або габаритних параметрів установленим нормам і правилам рух такого транспортного засобу та/або причепу забороняється до отримання в установленому порядку дозволу на проїзд автомобільними дорогами транспортних засобів, вагові або габаритні параметри яких перевищують нормативні, про що складається відповідний акт.
    </rule>
    <rule number="2.5">
      Водій повинен на вимогу працівника міліції пройти в установленому порядку медичний огляд для визначення стану алкогольного сп’яніння, впливу наркотичних чи токсичних речовин.
    </rule>
    <rule number="2.6">
      За рішенням уповноваженої на те посадової особи Державтоінспекції, за наявності на те підстав, водій зобов’язаний пройти позачерговий медичний огляд з метою визначення здатності безпечно керувати транспортним засобом і перевірку знання цих Правил та навичок водіння.
    </rule>
    <rule number="2.7">
      Водій, крім водіїв транспортних засобів дипломатичних та інших представництв іноземних держав, міжнародних організацій, оперативних і спеціальних транспортних засобів, повинен надавати транспортний засіб:
      a)	працівникам міліції та охорони здоров’я для доставки до найближчого лікувального закладу осіб, які потребують негайної медичної допомоги;
      б)	працівникам міліції для виконання непередбачених і невідкладних службових обов’язків, пов’язаних із переслідуванням правопорушників, доставкою їх у міліцію, та для транспортування пошкоджених транспортних засобів.
      Примітки:
      Для транспортування пошкоджених транспортних засобів залучаються лише вантажні автомобілі.
      Особа, яка скористалася транспортним засобом, повинна видати довідку із зазначенням пройденої відстані, тривалості поїздки, свого прізвища, посади, номера посвідчення, повного найменування свого підрозділу чи організації.
    </rule>
    <rule number="2.8">
      Водій-інвалід, що керує мотоколяскою або автомобілем, позначеними розпізнавальним знаком Розпізнавальний знак "Інвалід" «Інвалід», може відступати від вимог дорожніх знаків 3.1 Знак 3.1 "Рух заборонено", 3.2 Знак 3.2 "Рух механічних транспортних засобів заборонено", 3.35 , 3.36 , 3.37 , 3.38 , а також знака 3.34 Знак 3.34 "Зупинку заборонено" за наявності під ним таблички 7.18 Табличка 7.18 "Крім інвалідів"
    </rule>
    <rule number="2.9">
      Водієві забороняється:
      a)	керувати транспортним засобом у стані алкогольного сп’яніння або перебуваючи під впливом наркотичних чи токсичних речовин;
      б)	керувати транспортним засобом у хворобливому стані, у стані стомлення, а також перебуваючи під впливом лікарських препаратів, що знижують швидкість реакції і увагу;
      в)	керувати транспортним засобом, не зареєстрованим у Державтоінспекції, або таким, що не пройшов відомчу реєстрацію в разі, якщо законом встановлена обов’язковість її проведення, а також без номерного знака або з номерним знаком, що:
      не належить цьому засобу;
      не відповідає вимогам стандартів;
      закріплений не в установленому для цього місці;
      закритий іншими предметами чи забруднений, що не дає змоги чітко визначити символи номерного знака з відстані 20 м;
      неосвітлений (у темну пору доби або в умовах недостатньої видимості) чи перевернутий;
      г)	передавати керування транспортним засобом особам, які перебувають у стані алкогольного сп’яніння, під впливом наркотичних чи токсичних речовин, у хворобливому стані, у стані стомлення або під впливом лікарських препаратів, що знижують швидкість реакції і увагу;
      ґ)	передавати керування транспортним засобом особам, які не мають при собі посвідчення на право керування ним, якщо це не стосується навчання водінню відповідно до вимог розділу 24 цих Правил;
      д)	під час руху транспортного засобу користуватися засобами зв’язку, тримаючи їх у руці (за винятком водіїв оперативних транспортних засобів під час виконання ними невідкладного службового завдання).
    </rule>
    <rule number="2.10">
      У разі причетності до дорожньо-транспортної пригоди водій зобов’язаний:
      a)	негайно зупинити транспортний засіб і залишатися на місці пригоди;
      б)	увімкнути аварійну сигналізацію і встановити знак аварійної зупинки відповідно до вимог пункту 9.10 цих Правил;
      в)	не переміщати транспортний засіб і предмети, що мають причетність до пригоди;
      г)	вжити можливих заходів для надання першої медичної допомоги потерпілим, викликати карету швидкої медичної допомоги, а якщо це неможливо, звернутися за допомогою до присутніх і відправити потерпілих до лікувального закладу;
      ґ)	у разі неможливості виконати дії, перелічені в підпункті «г» пункту 2.10 цих Правил, відвезти потерпілого до найближчого лікувального закладу своїм транспортним засобом, попередньо зафіксувавши розташування слідів пригоди, а також положення транспортного засобу після його зупинки; у лікувальному закладі повідомити своє прізвище та номерний знак транспортного засобу (з пред’явленням посвідчення водія або іншого документа, який посвідчує особу, реєстраційного документа на транспортний засіб) і повернутися на місце пригоди;
      д)	повідомити про дорожньо-транспортну пригоду орган чи підрозділ міліції, записати прізвища та адреси очевидців, чекати прибуття працівників міліції;
      е)	вжити всіх можливих заходів для збереження слідів пригоди, огородження їх та організувати об’їзд місця пригоди;
      є)	до проведення медичного огляду не вживати без призначення медичного працівника алкоголю, наркотиків, а також лікарських препаратів, виготовлених на їх основі (крім тих, які входять до офіційно затвердженого складу аптечки).
    </rule>
    <rule number="2.11">
      Якщо внаслідок дорожньо-транспортної пригоди немає потерпілих та не завдано матеріальної шкоди третім особам, а транспортні засоби можуть безпечно рухатися, водії (за наявності взаємної згоди в оцінці обставин скоєного) можуть прибути до найближчого поста Державтоінспекції або в орган чи підрозділ міліції для оформлення відповідних матеріалів, попередньо склавши схему пригоди та поставивши підписи під нею.
      Третіми особами вважаються інші учасники дорожнього руху, які через обставини виявились причетними до дорожньо-транспортної пригоди.

      У разі настання дорожньо-транспортної пригоди за участю транспортних засобів, зазначених у чинному договорі обов’язкового страхування цивільно-правової відповідальності, за умови експлуатації таких транспортних засобів особами,
      відповідальність яких застрахована, відсутності травмованих (загиблих) людей, а також за умови досягнення згоди водіїв таких транспортних засобів щодо обставин скоєння дорожньо-транспортної пригоди, за відсутності у них ознак алкогольного,
      наркотичного чи іншого сп’яніння або перебування під впливом лікарських препаратів, що знижують увагу та швидкість реакції, та у разі складення такими водіями спільного повідомлення про дорожньо-транспортну пригоду відповідно до встановленого Моторним (транспортним) страховим бюро зразка. У такому випадку водії згаданих транспортних засобів після складення ними зазначеного в цьому пункті повідомлення звільняються від обов’язків, передбачених підпунктами «д» — «є» пункту 2.10 цих Правил.
    </rule>
    <rule number="2.12">
      Власник транспортного засобу має право:
      a)	довіряти в установленому порядку розпорядження транспортним засобом іншій особі;
      б)	на відшкодування витрат у разі надання транспортного засобу працівникам міліції та органу охорони здоров’я згідно з пунктом 2.7 цих Правил;
      в)	на відшкодування збитків, завданих унаслідок невідповідності стану автомобільних доріг, вулиць, залізничних переїздів вимогам безпеки дорожнього руху.
      г)	на безпечні та зручні умови для руху;
      ґ)	запитувати оперативну інформацію про дорожні умови та напрямки руху
    </rule>
    <rule number="2.13">
      Право на керування транспортними засобами особам може бути надано:
      мототранспортними засобами і мотоколясками (категорії А1, А) — з 16-річного віку;
      автомобілями, колісними тракторами, самохідними машинами, сільськогосподарською технікою, іншими механізмами, які експлуатуються на вулично-дорожній мережі, всіх типів (категорії В1, В, С1, С), за винятком автобусів, трамваїв і тролейбусів, — з 18-річного віку;
      автомобілями з причепами або напівпричепами (категорії ВЕ, С1Е, СЕ), а також тими, що призначені для перевезення великовагових і небезпечних вантажів, — з 19-річного віку;
      автобусами, трамваями і тролейбусами (категорії D1, D, D1Е, DЕ, Т) — з 21-річного віку.
      Транспортні засоби належать до таких категорій:
      А1 — мопеди, моторолери та інші двоколісні транспортні засоби, які мають двигун з робочим об’ємом до 50 куб. см або електродвигун потужністю до 4 кВт;
      А — мотоцикли та інші двоколісні транспортні засоби, які мають двигун з робочим об’ємом 50 куб. см і більше або електродвигун потужністю 4 кВт і більше;
      В1 — квадро- і трицикли, мотоцикли з боковим причепом, мотоколяски та інші триколісні (чотириколісні) мототранспортні засоби, дозволена максимальна маса яких не перевищує 400 кілограмів;
      В — автомобілі, дозволена максимальна маса яких не перевищує 3500 кілограмів (7700 фунтів), а кількість сидячих місць, крім сидіння водія, — восьми, состав транспортних засобів з тягачем категорії В та причепом, повна маса якого не перевищує 750 кілограмів;
      С1 — призначені для перевезення вантажів автомобілі, дозволена максимальна маса яких становить від 3500 до 7500 кілограмів (від 7700 до 16500 фунтів), состав транспортних засобів з тягачем категорії С1 та причепом, повна маса якого не перевищує 750 кілограмів;
      C — призначені для перевезення вантажів автомобілі, дозволена максимальна маса яких перевищує 7500 кілограмів (16500 фунтів), состав транспортних засобів з тягачем категорії С та причепом, повна маса якого не перевищує 750 кілограмів;
      D1 — призначені для перевезення пасажирів автобуси, у яких кількість місць для сидіння, крім сидіння водія, не перевищує 16, состав транспортних засобів з тягачем категорії D1 та причепом, повна маса якого не перевищує 750 кілограмів;
      D —  призначені для перевезення пасажирів автобуси, у яких кількість місць для сидіння, крім сидіння водія, більше 16, состав транспортних засобів з тягачем категорії D та причепом, повна маса якого не перевищує 750 кілограмів;
      BE, C1E,   CE, D1E,   DE  — состави транспортних засобів з тягачем категорії В, С1, С, D1 або D та причепом, повна маса якого перевищує 750 кілограмів;
      T  — трамваї та тролейбуси.
    </rule>
    <rule number="2.14">
      Водій має право:
      a)	керувати транспортним засобом і перевозити пасажирів або вантажі дорогами, вулицями чи іншими місцями, де їх рух не заборонено, в установленому порядку відповідно до вимог цих Правил;
      б)	виключено на підставі постанови КМУ №1029 від 26.09.2011;
      в)	знати причину зупинки, перевірки та огляду транспортного засобу посадовою особою державного органу, яка здійснює нагляд за дорожнім рухом, а також її прізвище і посаду;
      г)	вимагати від особи, яка здійснює нагляд за дорожнім рухом та зупинила транспортний засіб, пред’явлення посвідчення її особи;
      ґ)	отримувати необхідну допомогу від посадових осіб та організацій, що беруть участь у забезпеченні безпеки дорожнього руху;
      д)	оскаржити дії працівника міліції в разі порушення ним законодавства;
      е)	відступати від вимог законодавства в умовах дії непереборної сили або коли іншими засобами неможливо запобігти власній загибелі чи каліцтву громадян.
    </rule>
  </section>
  <section number="3" name="Рух транспортних засобів із спеціальними сигналами">
    <rule number="3.1">
      Водії оперативних транспортних засобів, виконуючи невідкладне службове завдання, можуть відступати від вимог розділів 8 (крім сигналів регулювальника), 10, 11, 12, 13, 14, 15, 16, 17, 18, 26, 27 та пункту 28.1 цих Правил за умови увімкнення проблискового маячка синього або червоного кольору і спеціального звукового сигналу та забезпечення безпеки дорожнього руху. За відсутності необхідності додаткового привертання уваги учасників дорожнього руху спеціальний звуковий сигнал може бути вимкнений.
    </rule>
    <rule number="3.2">
      У разі наближення транспортного засобу з увімкненим синім проблисковим маячком та (або) спеціальним звуковим сигналом водії інших транспортних засобів, які можуть створювати йому перешкоду для руху, зобов’язані дати йому дорогу і забезпечити безперешкодний проїзд зазначеного транспортного засобу (і супроводжуваних ним транспортних засобів).
      На транспортних засобах, які рухаються в супроводжуваній колоні, повинне бути ввімкнено ближнє світло фар.
      Якщо на такому транспортному засобі увімкнено проблискові маячки синього і червоного або лише червоного кольору, водії інших транспортних засобів зобов’язані зупинитися біля правого краю проїзної частини (на правому узбіччі). На дорозі з розділювальною смугою цю вимогу зобов’язані виконати водії транспортних засобів, що рухаються в попутному напрямку.
    </rule>
    <rule number="3.3">
      Якщо під час супроводження колони транспортних засобів на транспортному засобі, що рухається попереду колони, увімкнено проблискові маячки синього і червоного або лише червоного кольору, колону повинен замикати транспортний засіб з увімкненим зеленим або синім і зеленим проблисковими маячками, після проїзду якого скасовуються обмеження на рух інших транспортних засобів.
    </rule>
    <rule number="3.4">
      Забороняється здійснювати обгін і випередження транспортних засобів з увімкненими проблисковими маячками синього і червоного або лише червоного кольору та зеленого або синього і зеленого кольору і супроводжуваних ними транспортних засобів (колони), а також рухатися по суміжних смугах із швидкістю колони або займати місце в колоні.
    </rule>
    <rule number="3.5">
      Наближаючись до нерухомого транспортного засобу з увімкненим проблисковим маячком синього кольору та спеціальним звуковим сигналом (або без увімкненого спеціального звукового сигналу), що стоїть на узбіччі (біля проїзної частини) або на проїзній частині, водій повинен знизити швидкість до 40 км/год та в разі подання регулювальником відповідного сигналу зупинитися. Продовжувати рух можна лише з дозволу регулювальника.
    </rule>
    <rule number="3.6">
      Увімкнення проблискового маячка оранжевого кольору на транспортних засобах з розпізнавальним знаком Розпізнавальний знак "Діти" «Діти», на механічних транспортних засобах дорожньо-експлуатаційної служби під час виконання роботи на дорозі, на великогабаритних та великовагових транспортних засобах не дає їм переваги в русі, а служить для привернення уваги та попередження про небезпеку. При цьому водіям транспортних засобів дорожньо-експлуатаційної служби під час виконання роботи на дорозі дозволяється відступати від вимог дорожніх знаків (крім знаків пріоритету та знаків 3.21 Знак 3.21 "В'їзд заборонено", 3.22 Знак 3.22 "Поворот праворуч заборонено", 3.23 Знак 3.23 "Поворот ліворуч заборонено"), дорожньої розмітки, а також пунктів 11.2, 11.5, 11.6, 11.7, 11.8, 11.9, 11.10, 11.12, 11.13, підпунктів «б», «в», «ґ» пункту 26.2 цих Правил за умови забезпечення безпеки дорожнього руху. Водії інших транспортних засобів не повинні перешкоджати їхній роботі.
    </rule>
  </section>
  <section number="4" name="Обов'язки і права пішоходів">
    <rule number="4.1">
      Пішоходи повинні рухатися по тротуарах і пішохідних доріжках, тримаючись правого боку.
      Якщо немає тротуарів, пішохідних доріжок або пересуватися по них неможливо, пішоходи можуть рухатися велосипедними доріжками, тримаючись правого боку і не утруднюючи рух на велосипедах, або в один ряд узбіччям, тримаючись якомога правіше, а у разі його відсутності або неможливості рухатися по ньому — по краю проїзної частини назустріч руху транспортних засобів. При цьому треба бути обережним і не заважати іншим учасникам дорожнього руху.
    </rule>
    <rule number="4.2">
      Пішоходи, які переносять громіздкі предмети, або особи, які пересуваються в інвалідних колясках без двигуна, ведуть мотоцикл, велосипед чи мопед, везуть санки, візок тощо, якщо їх рух тротуарами, пішохідними чи велосипедними доріжками або узбіччями створює перешкоди для інших учасників руху, можуть рухатися по краю проїзної частини в один ряд.
    </rule>
    <rule number="4.3">
      За межами населених пунктів пішоходи, які рухаються узбіччям чи краєм проїзної частини, повинні йти назустріч руху транспортних засобів.
      Особи, які рухаються узбіччям чи краєм проїзної частини в інвалідних колясках без двигуна, ведуть мотоцикл, мопед або велосипед, повинні пересуватися в напрямку руху транспортних засобів.
    </rule>
    <rule number="4.4">
      У темну пору доби та в умовах недостатньої видимості пішоходи, які рухаються проїзною частиною чи узбіччям, повинні виділити себе, а за можливості мати на зовнішньому одязі світлоповертальні елементи, для своєчасного їх виявлення іншими учасниками дорожнього руху.
    </rule>
    <rule number="4.5">
      Рух організованих груп людей по дорозі дозволяється тільки в напрямку руху транспортних засобів колоною не більш як по чотири особи в ряду за умови, що колона не займає більше половини ширини проїзної частини одного напрямку руху. Попереду і позаду колони на відстані 10–15 м з лівого боку повинні бути супровідники з червоними прапорцями, а у темну пору доби та в умовах недостатньої видимості — із засвіченими ліхтарями: спереду — білого кольору, позаду — червоного.
    </rule>
    <rule number="4.6">
      Організовані групи дітей дозволяється водити тільки по тротуарах і пішохідних доріжках, а коли їх немає — по узбіччю дороги у напрямку руху транспортних засобів колоною, але тільки у світлу пору доби і лише в супроводі дорослих.
    </rule>
    <rule number="4.7">
      Пішоходи повинні переходити проїзну частину по пішохідних переходах, у тому числі підземних і надземних, а у разі їх відсутності — на перехрестях по лініях тротуарів або узбіч.
    </rule>
    <rule number="4.8">
      Якщо в зоні видимості немає переходу або перехрестя, а дорога має не більше трьох смуг руху для обох його напрямків, дозволяється переходити її під прямим кутом до краю проїзної частини в місцях, де дорогу добре видно в обидва боки, і лише після того, як пішохід упевниться у відсутності небезпеки.
    </rule>
    <rule number="4.9">
      У місцях, де рух регулюється, пішоходи повинні керуватися сигналами регулювальника або світлофора.
      У таких місцях пішоходи, які не встигли закінчити перехід проїзної частини дороги одного напрямку, повинні перебувати на острівці безпеки або лінії, що розділяє транспортні потоки протилежних напрямків, а у разі їх відсутності — на середині проїзної частини і можуть продовжити перехід лише тоді, коли це буде дозволено відповідним сигналом світлофора чи регулювальника та переконаються в безпеці подальшого руху.
    </rule>
    <rule number="4.10">
      Перед виходом на проїзну частину з-за транспортних засобів, що стоять, та будь-яких об’єктів, що обмежують оглядовість, пішоходи повинні впевнитись у відсутності транспортних засобів, що наближаються.
    </rule>
    <rule number="4.11">
      Чекати транспортний засіб пішоходи повинні на тротуарах, посадкових майданчиках, а якщо вони відсутні, — на узбіччі, не створюючи перешкод для дорожнього руху.
    </rule>
    <rule number="4.12">
      На трамвайних зупинках, не обладнаних посадковими майданчиками, пішоходам дозволяється виходити на проїзну частину лише з боку дверей і тільки після зупинки трамвая.
      Після висадки з трамвая необхідно залишити проїзну частину не затримуючись.
    </rule>
    <rule number="4.13">
      У разі наближення транспортного засобу з увімкненим проблисковим маячком червоного та (або) синього кольору і (або) спеціальним звуковим сигналом пішоходи повинні утриматися від переходу проїзної частини або негайно залишити її.
    </rule>
    <rule number="4.14">
      Пішоходам забороняється:
      a) Виходити на проїзну частину, не впевнившись у відсутності небезпеки для себе та інших учасників руху;
      б) раптово виходити, вибігати на проїзну частину, в тому числі на пішохідний перехід;
      в) допускати самостійний, без нагляду дорослих, вихід дітей дошкільного віку на проїзну частину;
      г) переходити проїзну частину поза пішохідним переходом, якщо є розділювальна смуга або дорога має чотири і більше смуг для руху в обох напрямках, а також у місцях, де встановлено огородження;
      ґ) затримуватися і зупинятися на проїзній частині, якщо це не пов’язано із забезпеченням безпеки дорожнього руху;
      д) рухатися по автомагістралі чи дорозі для автомобілів, за винятком пішохідних доріжок, місць стоянки і відпочинку.
    </rule>
    <rule number="4.15">
      У разі причетності пішохода до дорожньо-транспортної пригоди він повинен подати можливу допомогу потерпілим, записати прізвища та адреси очевидців, повідомити орган чи підрозділ міліції про пригоду, необхідні дані про себе і перебувати на місці до прибуття працівників міліції.
    </rule>
    <rule number="4.16">
      Пішохід має право:
      a) на перевагу під час переходу проїзної частини позначеними нерегульованими пішохідними переходами, а також регульованими переходами за наявності на те відповідного сигналу регулювальника чи світлофора;
      б) вимагати від органів виконавчої влади, власників автомобільних доріг, вулиць і залізничних переїздів створення умов для забезпечення безпеки дорожнього руху.
    </rule>
  </section>
  <section number="5" name="Обов'язки і права пасажирів">
    <rule number="5.1">
      Посадку (висадку) дозволяється здійснювати пасажирам після зупинки транспортного засобу лише з посадкового майданчика, а в разі відсутності такого майданчика — з тротуару чи узбіччя, а якщо це неможливо, то з крайньої смуги проїзної частини (але не з боку суміжної смуги для руху), за умови, що це буде безпечно та не створить перешкод іншим учасникам руху.
    </rule>
    <rule number="5.2">
      Пасажири, користуючись транспортним засобом, повинні:
      a) сидіти або стояти (якщо це передбачено конструкцією транспортного засобу) в призначених для цього місцях, тримаючись за поручень або інше пристосування;
      б) під час пересування на транспортному засобі, обладнаному ременями безпеки, бути пристебнутими, а на мотоциклі і мопеді — в застебнутому мотошоломі;
      в) не забруднювати проїзну частину та смугу відведення автомобільних доріг;
      г) не створювати своїми діями загрози безпеці дорожнього руху.
    </rule>
    <rule number="5.3">
      Пасажирам забороняється:

      a)

      під час руху відвертати увагу водія від керування транспортним засобом та заважати йому в цьому;

      б)

      відчиняти двері транспортного засобу, не переконавшись, що він зупинився біля тротуару, посадкового майданчика, краю проїзної частини чи на узбіччі;

      в)

      перешкоджати зачиненню дверей та використовувати для їзди підніжки і виступи транспортних засобів;

      г)

      під час руху стояти в кузові вантажного автомобіля, сидіти на бортах або в необладнаному для сидіння місці.
    </rule>
    <rule number="5.4">
      У разі дорожньо-транспортної пригоди пасажир причетного до пригоди транспортного засобу повинен подати можливу допомогу потерпілим, повідомити про пригоду орган чи підрозділ міліції і перебувати на місці до прибуття працівників міліції.
    </rule>
    <rule number="5.5">
      Пасажир під час користування транспортним засобом має право на:

      a)

      безпечне перевезення себе і багажу;

      б)

      відшкодування завданих збитків;

      в)

      отримання своєчасної і точної інформації про умови і порядок руху.
    </rule>

  </section>
  <section number="6" name="Вимоги до велосипедистів">
    <rule number="6.1">
      Рухатися по дорозі на велосипедах дозволяється особам, які досягли 14-річного віку.


    </rule>
    <rule number="6.2">
      Велосипедист має право керувати велосипедом, який обладнаний звуковим сигналом та світлоповертачами: спереду — білого кольору, по боках — оранжевого, позаду — червоного.

      Для руху в темну пору доби і в умовах недостатньої видимості на велосипеді повинен бути встановлений та увімкнений ліхтар (фара).
    </rule>
    <rule number="6.3">
      Велосипедисти, рухаючись групами, повинні їхати один за одним, щоб не заважати іншим учасникам дорожнього руху.

      Колона велосипедистів, що рухається по проїзній частині, повинна бути розділена на групи (до 10 велосипедистів у групі) з дистанцією руху між групами 80–100 м.
    </rule>
    <rule number="6.4">
      Велосипедист може перевозити лише такі вантажі, які не заважають керувати велосипедом і не створюють перешкод іншим учасникам дорожнього руху.


    </rule>
    <rule number="6.5">
      Якщо велосипедна доріжка перетинає дорогу поза перехрестям, велосипедисти зобов’язані дати дорогу іншим транспортним засобам, що рухаються по дорозі.


    </rule>
    <rule number="6.6">
      Велосипедисту забороняється:

      a)

      керувати велосипедом з несправним гальмом, звуковим сигналом, а в темну пору доби і в умовах недостатньої видимості — з вимкненим ліхтарем (фарою) чи без світлоповертачів;

      б)

      рухатися по автомагістралях і дорогах для автомобілів, а також по проїзній частині, коли поряд облаштовано велосипедну доріжку;

      в)

      рухатися по тротуарах і пішохідних доріжках (крім дітей до 7 років на дитячих велосипедах під наглядом дорослих);

      г)

      під час руху триматися за інший транспортний засіб;
      ґ)

      їздити, не тримаючись за руль, та знімати ноги з педалей (підніжок);
      д)

      перевозити пасажирів на велосипеді (за винятком дітей до 7 років, які перевозяться на додатковому сидінні, обладнаному надійно закріпленими підніжками);

      е)

      буксирувати велосипеди;
      є)

      буксирувати причеп, не передбачений для експлуатації з велосипедом.
    </rule>
    <rule number="6.7">
      Велосипедисти повинні виконувати вимоги цих Правил, що стосуються водіїв або пішоходів і не суперечать вимогам цього розділу.
    </rule>
  </section>
  <section number="7" name="Вимоги до осіб, які керують гужовим транспортом і погоничів тварин">
    <rule number="7.1">
      Керувати гужовим транспортом та переганяти тварин по дорозі дозволяється особам, не молодшим 14-річного віку.
    </rule>
    <rule number="7.2">
      Гужовий віз (сани) повинен бути обладнаний світлоповертачами: спереду білого кольору, ззаду — червоного.
    </rule>
    <rule number="7.3">
      Для руху в темну пору доби та в умовах недостатньої видимості на гужовому транспорті необхідно увімкнути ліхтарі: спереду — білого кольору, ззаду — червоного кольору, що встановлюються з лівого боку воза (саней).
    </rule>
    <rule number="7.4">
      У разі виїзду на дорогу з прилеглої території або з другорядної дороги в місцях з обмеженою оглядовістю водій воза (саней) повинен вести тварину за вуздечку, повід.
    </rule>
    <rule number="7.5">
      Перевозити людей гужовим транспортом дозволяється за наявності умов, які б виключали можливість перебування пасажирів за боковими та заднім габаритами транспортного засобу.
    </rule>
    <rule number="7.6">
      Переганяти стадо тварин по дорозі дозволяється лише у світлу пору доби, при цьому залучається така кількість погоничів, щоб можна було направляти тварин якомога ближче до правого краю дороги і не створювати небезпеку та перешкод іншим учасникам дорожнього руху.
    </rule>
    <rule number="7.7">
      Особам, що керують гужовим транспортом, і погоничам тварин забороняється:

      a)

      рухатися по автомобільних дорогах державного значення (за можливості рухатися автомобільними дорогами місцевого значення);

      б)

      використовувати вози, не обладнані світлоповертачами, без ліхтарів у темну пору доби та в умовах недостатньої видимості;

      в)

      залишати на смузі відведення дороги тварин без нагляду та випасати їх;

      г)

      вести тварин по дорогах з удосконаленим покриттям, якщо поруч є інші дороги;

      ґ)

      переганяти тварин по дорогах у темну пору доби та в умовах недостатньої видимості;

      д)

      переганяти тварин через залізничні колії і дороги з удосконаленим покриттям поза спеціально відведеними місцями.
    </rule>
    <rule number="7.8">
      Особи, які керують гужовим транспортом, і погоничі тварин зобов’язані виконувати вимоги інших пунктів цих Правил, що стосуються водіїв і пішоходів і не суперечать вимогам цього розділу.
    </rule>
  </section>
  <section number="8" name="Регулювання дорожнього руху">
    <rule number="8.1">
      Регулювання дорожнього руху здійснюється за допомогою дорожніх знаків, дорожньої розмітки, дорожнього обладнання, світлофорів, а також регулювальниками.
    </rule>
    <rule number="8.2">
      Дорожні знаки мають перевагу перед дорожньою розміткою і можуть бути постійними, тимчасовими та із змінною інформацією.

      Тимчасові дорожні знаки розміщуються на переносних пристроях, дорожньому обладнанні або закріплюються на щиті з фоном жовтого кольору і мають перевагу перед постійними дорожніми знаками.
    </rule>
    <rule number="8.2.1">
      Дорожні знаки застосовуються відповідно до цих Правил і повинні відповідати вимогам національного стандарту.

      Дорожні знаки повинні розміщуватися таким чином, щоб їх було добре видно учасникам дорожнього руху як у світлу, так і в темну пору доби. При цьому дорожні знаки не повинні бути закриті повністю або частково від учасників дорожнього руху будь-якими перешкодами.

      Дорожні знаки повинні бути видимими на відстані не менш як 100 м за напрямком руху та розміщеними не вище 6 м над рівнем проїзної частини.

      Дорожні знаки встановлюються обабіч дороги на тому її боці, що відповідає напрямку руху. Для поліпшення сприйняття дорожніх знаків вони можуть бути розміщені над проїзною частиною. Якщо дорога має більше ніж одну смугу для руху в одному напрямку, установлений обабіч дороги відповідного напрямку дорожній знак дублюється на розділювальній смузі, над проїзною частиною або на протилежному боці дороги (у разі, коли для руху в зустрічному напрямку є не більше ніж дві смуги).

      Дорожні знаки розміщуються таким чином, щоб інформацію, яку вони передають, могли сприймати саме ті учасники руху, для яких вона призначена.
    </rule>
    <rule number="8.3">
      Сигнали регулювальника мають перевагу перед сигналами світлофорів та вимогами дорожніх знаків і є обов’язковими для виконання.

      Сигнали світлофорів, крім жовтого миготливого, мають перевагу перед дорожніми знаками пріоритету.

      Водії та пішоходи повинні виконувати додаткові вимоги регулювальника, навіть якщо вони суперечать сигналам світлофорів, вимогам дорожніх знаків і розмітки.
    </rule>
    <rule number="8.4">
      Дорожні знаки поділяються на групи:

      a) 	Попереджувальні знаки 	попереджувальні знаки. Інформують водіїв про наближення до небезпечної ділянки дороги і характер небезпеки. Під час руху по цій ділянці необхідно вжити заходів для безпечного проїзду;

      б) 	Знаки пріоритету 	знаки пріоритету. Встановлюють черговість проїзду перехресть, перехрещень проїзних частин або вузьких ділянок дороги;

      в) 	Заборонні знаки	заборонні знаки. Запроваджують або скасовують певні обмеження в русі;

      г) 	Наказові знаки 	наказові знаки. Показують обов’язкові напрямки руху або дозволяють деяким категоріям учасників рух по проїзній частині чи окремих її ділянках, а також запроваджують або скасовують деякі обмеження;

      ґ) 	Інформаційно-вказівні знаки 	інформаційно-вказівні знаки. Запроваджують або скасовують певний режим руху, а також інформують учасників дорожнього руху про розташування населених пунктів, різних об’єктів, територій, де діють спеціальні правила;

      д) 	Знаки сервісу 	знаки сервісу. Інформують учасників дорожнього руху про розташування об’єктів обслуговування;

      е)	Таблички до дорожніх знаків	таблички до дорожніх знаків. Уточнюють або обмежують дію знаків, разом з якими вони встановлені.
    </rule>
    <rule number="8.5">
      Дорожня розмітка поділяється на горизонтальну та вертикальну і використовується окремо або разом з дорожніми знаками, вимоги яких вона підкреслює або уточнює.


    </rule>
    <rule number="8.5.1">
      Горизонтальна дорожня розмітка встановлює певний режим і порядок руху. Наноситься на проїзній частині або по верху бордюру у вигляді ліній, стрілок, написів, символів тощо фарбою чи іншими матеріалами відповідного кольору згідно з пунктом 34.1 цих Правил.
    </rule>
    <rule number="8.5.2">
      Вертикальна розмітка у вигляді смуг білого і чорного кольору на дорожніх спорудах та елементах обладнання доріг призначена для зорового орієнтування.
    </rule>
    <rule number="8.5.3">
      Дорожня розмітка застосовується відповідно до цих Правил і повинна відповідати вимогам національного стандарту.

      Дорожня розмітка повинна бути видимою учасникам дорожнього руху як у світлу, так і в темну пору доби на відстані, що забезпечує безпеку руху. На ділянках доріг, на яких є труднощі для видимості учасниками дорожнього руху дорожньої розмітки (сніг, бруд тощо) або дорожня розмітка не може бути відновленою, установлюються відповідні за змістом дорожні знаки.
    </rule>

    <rule number="8.6">
      Дорожнє обладнання застосовується як допоміжний засіб регулювання дорожнього руху.

      До нього належать:

      a)

      огородження і світлове сигнальне обладнання в місцях будівництва, реконструкції та ремонту доріг;

      б)

      попереджувальні світлові круглі тумби, що встановлюються на розділювальних смугах або острівцях безпеки;

      в)

      напрямні стовпчики, що призначені для забезпечення видимості зовнішнього краю узбіч і небезпечних перешкод в умовах недостатньої видимості. Позначаються вертикальною розміткою і повинні бути обладнані світлоповертачами: праворуч — червоного кольору, ліворуч — білого;

      г)

      опуклі дзеркала для розширення оглядовості водіям транспортних засобів, які проїжджають перехрестя чи інше небезпечне місце з недостатньою оглядовістю;

      ґ)

      дорожні огородження на мостах, шляхопроводах, естакадах, насипах та інших небезпечних ділянках доріг;

      д)

      пішохідні огородження в небезпечних для переходу проїзної частини місцях;

      е)

      вставки розмічувальні дорожні для поліпшення зорового орієнтування водіїв на проїзній частині;

      є)

      пристрої примусового зниження швидкості транспортних засобів;

      ж)

      шумові смуги для підвищення уваги учасників дорожнього руху на небезпечних ділянках доріг.
    </rule>
    <rule number="8.7">
      Світлофори призначені для регулювання руху транспортних засобів і пішоходів, мають світлові сигнали зеленого, жовтого, червоного і біло-місячного кольорів, які розташовані вертикально чи горизонтально. Сигнали світлофора можуть бути з нанесеною суцільною чи контурною стрілкою (стрілками), із силуетом пішохода, Х-подібні.

      На рівні червоного сигналу світлофора із вертикальним розташуванням сигналів може встановлюватися табличка білого кольору із нанесеною на ній стрілкою зеленого кольору.
    </rule>
    <rule number="8.7.1">
      У світлофорах з вертикальним розташуванням сигналів сигнал червоного кольору — зверху, зеленого — знизу, а з горизонтальним: червоного — ліворуч, зеленого — праворуч.
    </rule>
    <rule number="8.7.2">
      Світлофори з вертикальним розташуванням сигналів можуть мати одну або дві додаткові секції з сигналами у вигляді зеленої стрілки (стрілок), що розташовуються на рівні сигналу зеленого кольору.
    </rule>
    <rule number="8.7.3">
      Сигнали світлофора мають такі значення:

      a)

      зелений дозволяє рух;

      б)

      зелений у вигляді стрілки (стрілок) на чорному фоні дозволяє рух у зазначеному напрямку (напрямках). Таке саме значення має сигнал у вигляді зеленої стрілки (стрілок) у додатковій секції світлофора.

      Сигнал у вигляді стрілки, що дозволяє поворот ліворуч, дозволяє й розворот, якщо він не заборонений дорожніми знаками.

      Сигнал у вигляді зеленої стрілки (стрілок) у додатковій (додаткових) секції, увімкнений разом із зеленим сигналом світлофора, інформує водія про те, що він має перевагу в зазначеному стрілкою (стрілками) напрямку (напрямках) руху перед транспортними засобами, що рухаються з інших напрямків;

      в)

      зелений миготливий дозволяє рух, але інформує про те, що незабаром буде ввімкнено сигнал, який забороняє рух.

      Для інформування водіїв про час (у секундах), що залишився до кінця горіння сигналу зеленого кольору, можуть застосовуватися цифрові табло;

      г)

      чорна контурна стрілка (стрілки), нанесена на основний зелений сигнал, інформує водіїв про наявність додаткової секції світлофора і вказує інші дозволені напрямки руху ніж сигнал додаткової секції;

      ґ)

      жовтий забороняє рух і попереджає про наступну зміну сигналів;

      д)

      жовтий миготливий сигнал або два жовтих миготливих сигнали дозволяють рух і інформують про наявність небезпечного нерегульованого перехрестя або пішохідного переходу;

      е)

      червоний сигнал, у тому числі миготливий, або два червоних миготливих сигнали забороняють рух.

      Сигнал у вигляді зеленої стрілки (стрілок) у додатковій (додаткових) секції разом з жовтим або червоним сигналом світлофора інформує водія про те, що рух дозволяється у вказаному напрямку за умови безперешкодного пропуску транспортних засобів, які рухаються з інших напрямків.

      Стрілка зеленого кольору на табличці, встановленій на рівні червоного сигналу світлофора з вертикальним розташуванням сигналів, дозволяє рух у зазначеному напрямку при увімкненому червоному сигналі світлофора з крайньої правої (лівої) смуги руху за умови надання переваги в русі іншим його учасникам;

      Стрілка зеленого кольору на табличці, встановленій на рівні червоного сигналу світлофора з вертикальним розташуванням сигналів, дозволяє рух у зазначеному напрямку при ввімкненому червоному сигналі світлофора з крайньої правої смуги руху (або крайньої лівої смуги руху на дорогах з одностороннім рухом) за умови надання переваги в русі іншим його учасникам, які рухаються з інших напрямків на сигнал світлофора, що дозволяє рух;

      є)

      поєднання червоного і жовтого сигналів забороняє рух і інформує про наступне вмикання зеленого сигналу;

      ж)

      чорні контурні стрілки на червоному і жовтому сигналах не змінюють значення цих сигналів та інформують про дозволені напрямки руху при зеленому сигналі;

      з)

      вимкнений сигнал додаткової секції забороняє рух у напрямку, вказаному її стрілкою (стрілками).
    </rule>
    <rule number="8.7.4">
      Для регулювання руху транспортних засобів на вулицях, дорогах або по смугах проїзної частини, напрямок руху на яких може змінюватися на протилежний, застосовуються реверсивні світлофори з червоним Х-подібним сигналом і зеленим сигналом у вигляді стрілки, спрямованої вниз. Ці сигнали забороняють або дозволяють рух по смузі, над якою вони розташовані.

      Основні сигнали реверсивного світлофора можуть бути доповнені жовтим сигналом у вигляді стрілки, нахиленої по діагоналі вниз праворуч, увімкнення якого забороняє рух по смузі, позначеній з обох боків дорожньою розміткою 1.9 і інформує про зміну сигналу реверсивного світлофора та необхідність перестроювання на смугу руху праворуч.

      При вимкнених сигналах реверсивного світлофора, що розташований над смугою, позначеною з обох боків дорожньою розміткою 1.9, в’їзд на цю смугу заборонено.
    </rule>
    <rule number="8.7.5">
      Для регулювання руху трамваїв можуть застосовуватися світлофори з чотирма сигналами біло-місячного кольору, розташованими у вигляді літери «Т».

      Рух дозволяється лише в разі ввімкнення одночасно нижнього сигналу і одного або кількох верхніх, з яких лівий дозволяє рух ліворуч, середній — прямо, правий — праворуч. Якщо ввімкнено лише три верхні сигнали — рух заборонено.

      У разі вимкнення чи несправності трамвайних світлофорів водії трамваїв повинні керуватися вимогами світлофорів із світловими сигналами червоного, жовтого і зеленого кольорів.
    </rule>
    <rule number="8.7.6">
      Для регулювання руху на залізничних переїздах використовуються світлофори з двома червоними сигналами або одним біло-місячним і двома червоними, які мають такі значення:

      a)

      миготливі червоні сигнали забороняють рух транспортних засобів через переїзд;

      б)

      миготливий біло-місячний сигнал показує, що сигналізація справна і не забороняє руху транспортних засобів.

      На залізничних переїздах одночасно із заборонним сигналом світлофора може бути ввімкнено звуковий сигнал, який додатково інформує учасників дорожнього руху про заборону руху через переїзд.
    </rule>
    <rule number="8.7.7">
      Якщо сигнал світлофора має вигляд силуету пішохода, його дія поширюється лише на пішоходів, при цьому зелений сигнал дозволяє рух, червоний — забороняє.

      Для сліпих пішоходів може бути ввімкнено звуковий сигнал, який дозволяє рух пішоходів.
    </rule>
    <rule number="8.8">
      Сигнали регулювальника. Сигналами регулювальника є положення його корпуса, а також жести руками, в тому числі з жезлом або диском з червоним світлоповертачем, які мають такі значення:

      а) руки витягнуті в сторони, опущені або права рука зігнута перед грудьми:
      з лівого і правого боків — дозволено рух трамвая прямо, нерейковим транспортним засобам — прямо і праворуч; пішоходам дозволено переходити проїзну частину за спиною та перед грудьми регулювальника;
      з боку грудей і спини — рух усіх транспортних засобів і пішоходів заборонено;
      б) права рука витягнута вперед:
      з лівого боку — дозволено рух трамвая ліворуч, нерейковим транспортним засобам — у всіх напрямках; пішоходам дозволено переходити проїзну частину за спиною регулювальника;
      з боку грудей — усім транспортним засобам дозволено рух лише праворуч;
      з правого боку та спини — рух усіх транспортних засобів заборонено; пішоходам дозволено переходити проїзну частину за спиною регулювальника;
      в) рука піднята вгору: рух усіх транспортних засобів і пішоходів заборонено в усіх напрямках.
      Жезл використовується тільки працівниками підрозділів Державтоінспекції та військової інспекції безпеки дорожнього руху.

      Для привертання уваги учасників дорожнього руху використовується сигнал, поданий свистком.

      Регулювальник може подавати інші сигнали, зрозумілі водіям і пішоходам.
    </rule>
    <rule number="8.9">
      Вимога про зупинку транспортного засобу подається працівником міліції:

      a)

      жезлом або рукою, що вказує на цей транспортний засіб;

      б)

      за допомогою увімкненого проблискового маячка синього і червоного або лише червоного кольору та (або) спеціального звукового сигналу;

      в)

      за допомогою гучномовного пристрою;

      г)

      за допомогою спеціального табло, на якому зазначається вимога про зупинку транспортного засобу.

      Водій повинен зупинити транспортний засіб у місці, на яке йому буде вказано, з дотриманням правил зупинки.
    </rule>
    <rule number="8.10">
      У разі подання світлофором (крім реверсивного) або регулювальником сигналу, що забороняє рух, водії повинні зупинитися перед дорожньою розміткою 1.12 (стоп-лінія), дорожнім знаком 5.62 5.62, якщо їх немає — не ближче 10 м до найближчої рейки перед залізничним переїздом, перед світлофором, пішохідним переходом, а якщо і вони відсутні та в усіх інших випадках — перед перехрещуваною проїзною частиною, не створюючи перешкод для руху пішоходів.
    </rule>
    <rule number="8.11">
      Водіям, які в разі ввімкнення жовтого сигналу або підняття регулювальником руки вгору не можуть зупинити транспортний засіб у місці, передбаченому пунктом 8.10 цих Правил, не вдаючись до екстреного гальмування, дозволяється рухатися далі за умови забезпечення безпеки дорожнього руху.
    </rule>
    <rule number="8.12">
      Забороняється самовільно встановлювати, знімати, пошкоджувати чи закривати дорожні знаки, технічні засоби організації дорожнього руху (втручатись у їх роботу), розташовувати плакати, афіші, рекламні носії та встановлювати пристрої, які можуть бути прийняті за знаки та інші пристрої регулювання дорожнього руху або можуть погіршити їх видимість чи ефективність, осліпити учасників дорожнього руху, відволікти їхню увагу і поставити під загрозу безпеку дорожнього руху.
    </rule>
  </section>
  <section number="9" name="Попереджувальні сигнали">
    <rule number="9.1">
      Попереджувальними сигналами є:

      a)

      сигнали, що подаються світловими покажчиками повороту або рукою;

      б)

      звукові сигнали;

      в)

      перемикання світла фар;

      г)

      увімкнення ближнього світла фар у світлу пору доби;

      ґ)

      увімкнення аварійної сигналізації, сигналів гальмування, ліхтаря заднього ходу, розпізнавального знака автопоїзда Розпізнавальний знак автопоїзда;

      д)

      увімкнення проблискового маячка оранжевого кольору.
    </rule>
    <rule number="9.2">
      Водій повинен подавати сигнали світловими покажчиками повороту відповідного напрямку:

      a)

      перед початком руху і зупинкою;

      б)

      перед перестроюванням, поворотом або розворотом.
    </rule>
    <rule number="9.3">
      У разі відсутності або несправності світлових покажчиків повороту сигнали початку руху від правого краю проїзної частини, зупинки зліва, повороту ліворуч, розвороту або перестроювання на смугу руху ліворуч подаються лівою рукою, витягнутою вбік, або правою рукою, витягнутою вбік і зігнутою у лікті під прямим кутом угору.

      Сигнали початку руху від лівого краю проїзної частини, зупинки справа, повороту праворуч, перестроювання на смугу руху праворуч подаються правою рукою, витягнутою вбік, або лівою рукою, витягнутою вбік і зігнутою у лікті під прямим кутом угору.

      У разі відсутності або несправності сигналів гальмування такий сигнал подається лівою або правою рукою, піднятою вгору.
    </rule>
    <rule number="9.4">
      Подавати сигнал покажчиками повороту або рукою належить завчасно до початку маневру (з урахуванням швидкості руху), але не менш як за 50–100 м у населених пунктах і за 150–200 м поза ними, і припиняти негайно після його закінчення (подавання сигналу рукою слід закінчити безпосередньо перед початком виконання маневру). Сигнал забороняється подавати, якщо він може бути не зрозумілим для інших учасників руху.

      Подавання попереджувального сигналу не дає водієві переваги і не звільняє його від вжиття запобіжних заходів.
    </rule>
    <rule number="9.5">
      Подавати звукові сигнали у населених пунктах забороняється, крім випадків, коли без цього неможливо запобігти дорожньо-транспортній пригоді (ДТП).
    </rule>
    <rule number="9.6">
      Для привертання уваги водія транспортного засобу, який обганяється, можна застосовувати перемикання світла фар, а поза населеними пунктами — і звуковий сигнал.
    </rule>
    <rule number="9.7">
      Забороняється користуватися дальнім світлом фар як попереджувальним сигналом в умовах, коли це може призвести до засліплення інших водіїв, у тому числі через дзеркало заднього виду.
    </rule>
    <rule number="9.8">
      Під час руху механічних транспортних засобів у світлу пору доби з метою позначення транспортного засобу, що рухається, ближнє світло фар повинно бути увімкнене:

      a)

      у колоні;

      б)

      на маршрутних транспортних засобах, що рухаються по смузі, позначеній дорожнім знаком 5.8 Знак 5.8 "Дорога із смугою для руху маршрутних транспортних засобів" назустріч загальному потоку транспортних засобів;

      в)

      на автобусах (мікроавтобусах), що здійснюють перевезення організованих груп дітей;

      г)

      на великовагових, великогабаритних транспортних засобах та транспортних засобах, що здійснюють дорожнє перевезення небезпечних вантажів;

      ґ)

      на транспортному засобі, що буксирує;

      д)

      у тунелях.

      З 1 жовтня по 1 травня на всіх механічних транспортних засобах поза населеними пунктами повинні бути ввімкнені денні ходові вогні, а в разі їх відсутності в конструкції транспортного засобу — ближнє світло фар.

      В умовах недостатньої видимості на механічних транспортних засобах можна ввімкнути дальнє світло фар або додатково протитуманні фари за умови, що це не буде засліплювати інших водіїв.
    </rule>
    <rule number="9.9">
      Аварійна світлова сигналізація повинна бути ввімкнена:

      a)

      у разі вимушеної зупинки на дорозі;

      б)

      у разі зупинки на вимогу працівника міліції або внаслідок засліплення водія світлом фар;

      в)

      на механічному транспортному засобі, що рухається з технічними несправностями, якщо такий рух не заборонено цими Правилами;

      г)

      на механічному транспортному засобі, що буксирується;

      ґ)

      на механічному транспортному засобі, позначеному розпізнавальним знаком Розпізнавальний знак "Діти" «Діти» що перевозить організовану групу дітей, під час їх посадки чи висадки;

      д)

      на всіх механічних транспортних засобах колони під час їх зупинки на дорозі;

      е)

      у разі скоєння дорожньо-транспортної пригоди (ДТП).
    </rule>
    <rule number="9.10">
      Разом з увімкненням аварійної світлової сигналізації слід установити Знак аварийної зупинки знак аварійної зупинки або миготливий червоний ліхтар на відстані, що забезпечує безпеку дорожнього руху, але не ближче 20 м до транспортного засобу в населених пунктах і 40 м поза ними, у разі:

      a)

      скоєння дорожньо-транспортної пригоди (ДТП);

      б)

      вимушеної зупинки в місцях з обмеженою оглядовістю дороги хоча б в одному напрямку менше 100 м.
    </rule>
    <rule number="9.11">
      Якщо транспортний засіб не обладнано аварійною світловою сигналізацією або вона несправна, треба встановити Знак аварийної зупинки знак аварійної зупинки або миготливий червоний ліхтар:

      a)

      ззаду на транспортному засобі, зазначеному в пункті 9.9 («в», «г», «ґ») цих Правил;

      б)

      з боку гіршої видимості для інших учасників дорожнього руху у випадку, зазначеному в підпункті «б» пункту 9.10 цих Правил.
    </rule>
    <rule number="9.12">
      Миготливе червоне світло, випромінюване ліхтарем, який застосовується відповідно до вимог пунктів 9.10 і 9.11 цих Правил, повинно бути добре видно як удень за сонячної погоди, так і в умовах недостатньої видимості.
    </rule>
  </section>
  <section number="10" name="Початок руху та зміна його напрямку">
    <rule number="10.1">
      Перед початком руху, перестроюванням та будь-якою зміною напрямку руху водій повинен переконатися, що це буде безпечним і не створить перешкод або небезпеки іншим учасникам руху.
    </rule>
    <rule number="10.2">
      Виїжджаючи на дорогу з житлової зони, дворів, місць стоянки, автозаправних станцій та інших прилеглих територій, водій повинен перед проїзною частиною чи тротуаром дати дорогу пішоходам і транспортним засобам, що рухаються по ній, а з’їжджаючи з дороги — велосипедистам і пішоходам, напрямок руху яких він перетинає.


    </rule>
    <rule number="10.3">
      У разі перестроювання водій повинен дати дорогу транспортним засобам, що рухаються в попутному напрямку по тій смузі, на яку він має намір перестроїтися.

      За одночасного перестроювання транспортних засобів, що рухаються в одному напрямку, водій, який знаходиться ліворуч, повинен дати дорогу транспортному засобу, що знаходиться праворуч.
    </rule>
    <rule number="10.4">
      Перед поворотом праворуч та ліворуч, у тому числі в напрямку головної дороги, або розворотом водій повинен завчасно зайняти відповідне крайнє положення на проїзній частині, призначеній для руху в цьому напрямку, крім випадків, коли здійснюється поворот у разі в’їзду на перехрестя, де організовано круговий рух, напрямок руху визначено дорожніми знаками чи дорожньою розміткою або рух можливий лише в одному напрямку, установленому конфігурацією проїзної частини, дорожніми знаками чи розміткою.

      Водій, що виконує поворот ліворуч або розворот поза перехрестям з відповідного крайнього положення на проїзній частині даного напрямку, повинен дати дорогу зустрічним транспортним засобам, а при виконанні цих маневрів не з крайнього лівого положення на проїзній частині — і попутним транспортним засобам. Водій, що виконує поворот ліворуч, повинен дати дорогу попутним транспортним засобам, які рухаються попереду нього і виконують розворот.

      За наявності трамвайної колії посередині проїзної частини водій нерейкового транспортного засобу, що виконує поворот ліворуч або розворот поза перехрестям, повинен дати дорогу трамваю.
    </rule>
    <rule number="10.5">
      Поворот необхідно виконувати так, щоб при виїзді з перехрещення проїзних частин транспортний засіб не опинився на смузі зустрічного руху, а у разі повороту праворуч слід рухатися ближче до правого краю проїзної частини, крім випадку виїзду з перехрестя, де організовано круговий рух, де напрямок руху визначено дорожніми знаками чи дорожньою розміткою або де рух можливий лише в одному напрямку.
    </rule>
    <rule number="10.6">
      Якщо транспортний засіб через свої габарити або інші причини не може виконати поворот чи розворот з відповідного крайнього положення, дозволяється відступити від вимог пункту 10.4 цих Правил, якщо це не суперечить вимогам заборонних чи наказових дорожніх знаків, дорожньої розмітки та не створить небезпеки чи перешкод іншим учасникам руху. У разі потреби, для забезпечення безпеки дорожнього руху, слід звернутися за допомогою до інших осіб.
    </rule>
    <rule number="10.7">
      Розворот забороняється:

      a)

      на залізничних переїздах;

      б)

      на мостах, шляхопроводах, естакадах і під ними;

      в)

      у тунелях;

      г)

      за видимості дороги менше 100 м хоча б в одному напрямку;

      ґ)

      на пішохідних переходах і ближче 10 м від них з обох боків, крім випадку дозволеного розвороту на перехресті;

      д)

      на автомагістралях, а також на дорогах для автомобілів, за винятком перехресть і місць, позначених дорожніми знаками 5.26 Знак 5.26 "Місце для розвороту" або 5.27 Знак 5.27 "Зона для розвороту".
    </rule>
    <rule number="10.8">
      Якщо в місці з’їзду з дороги є смуга гальмування, водій, який має намір повернути на іншу дорогу, повинен своєчасно перестроїтися на цю смугу і знижувати швидкість тільки на ній.

      Якщо в місці в’їзду на дорогу є смуга розгону, водій має рухатися по ній і вливатися в транспортний потік, даючи дорогу транспортним засобам, що рухаються по цій дорозі.
    </rule>
    <rule number="10.9">
      Під час руху транспортного засобу заднім ходом водій не повинен створювати небезпеки чи перешкод іншим учасникам руху. Для забезпечення безпеки руху він у разі потреби повинен звернутися за допомогою до інших осіб.
    </rule>
    <rule number="10.10">
      Забороняється рух транспортних засобів заднім ходом на автомагістралях, дорогах для автомобілів, залізничних переїздах, пішохідних переходах, перехрестях, мостах, шляхопроводах, естакадах, у тунелях, на в’їздах і виїздах з них, а також на ділянках доріг з обмеженою оглядовістю чи недостатньою видимістю.

      Дозволяється рух заднім ходом на дорогах з одностороннім рухом за умови дотримання вимог пункту 10.9 цих Правил та неможливості під’їхати до об’єкта іншим чином.
    </rule>
    <rule number="10.11">
      У разі коли траєкторії руху транспортних засобів перетинаються, а черговість проїзду не обумовлена цими Правилами, дати дорогу повинен водій, до якого транспортний засіб наближається з правого боку.
    </rule>
  </section>
  <section number="11" name="Розташування транспортних засобів на дорозі">
    <rule number="11.1">
      Кількість смуг на проїзній частині для руху нерейкових транспортних засобів визначається дорожньою розміткою або дорожніми знаками 5.16 Знак 5.16 "Напрямки руху по смугах", 5.17.1 Знак 5.17.1 "Напрямок руху по смугах", 5.17.2 Знак 5.17.2 "Напрямок руху по смугах", а за їх відсутності — самими водіями з урахуванням ширини проїзної частини відповідного напрямку руху, габаритів транспортних засобів і безпечних інтервалів між ними.
    </rule>
    <rule number="11.2">
      На дорогах, які мають дві і більше смуг для руху в одному напрямку, нерейкові транспортні засоби повинні рухатися якнайближче до правого краю проїзної частини, крім випадків, коли виконується випередження, об’їзд або перестроювання перед поворотом ліворуч чи розворотом.
    </rule>
    <rule number="11.3">
      На дорогах із двостороннім рухом, які мають по одній смузі для руху в кожному напрямку, за відсутності суцільної лінії дорожньої розмітки чи відповідних дорожніх знаків виїзд на смугу зустрічного руху можливий лише для обгону та об’їзду перешкоди або зупинки чи стоянки біля лівого краю проїзної частини в населених пунктах у дозволених випадках, при цьому водії зустрічного напрямку мають перевагу.
    </rule>
    <rule number="11.4">
      На дорогах з двостороннім рухом, які мають щонайменше дві смуги для руху в одному напрямку, забороняється виїжджати на призначений для зустрічного руху бік дороги.


    </rule>
    <rule number="11.5">
      На дорогах, які мають дві і більше смуги для руху в одному напрямку, виїзд на крайню ліву смугу для руху в цьому ж напрямку дозволяється, якщо праві зайняті, а також для повороту ліворуч, розвороту або для зупинки чи стоянки на лівому боці дороги з одностороннім рухом у населених пунктах, коли це не суперечить правилам зупинки (стоянки).
    </rule>
    <rule number="11.6">
      На дорогах, які мають три і більше смуги для руху в одному напрямку, вантажним автомобілям з дозволеною максимальною масою понад 3,5 т, тракторам, самохідним машинам і механізмам дозволяється виїжджати на крайню ліву смугу лише для повороту ліворуч та розвороту, а у населених пунктах на дорогах з одностороннім рухом, крім цього, — для зупинки зліва, в дозволених випадках, з метою завантаження чи розвантаження.
    </rule>
    <rule number="11.7">
      Транспортні засоби, швидкість руху яких не повинна перевищувати 40 км/год. або які з технічних причин не можуть розвивати таку швидкість, повинні рухатися якнайближче до правого краю проїзної частини, крім випадків, коли виконується обгін, об’їзд або перестроювання перед поворотом ліворуч чи розворотом.
    </rule>
    <rule number="11.8">
      По трамвайній колії попутного напрямку, розташованій на одному рівні з проїзною частиною для нерейкових транспортних засобів, дозволяється рух за умови, що це не заборонено дорожніми знаками чи дорожньою розміткою, а також під час випередження, об’їзду, коли ширина проїзної частини недостатня для виконання об’їзду, без виїзду на трамвайну колію.

      На перехресті дозволяється виїжджати на трамвайну колію попутного напрямку в тих самих випадках, але за умови відсутності перед перехрестям дорожніх знаків 5.16 , 5.17.1, , 5.17.2 , 5.18 , 5.19 .

      Поворот ліворуч або розворот повинні виконуватися з трамвайної колії попутного напрямку, розташованої на одному рівні з проїзною частиною для нерейкових транспортних засобів, якщо інший порядок руху не передбачено дорожніми знаками 5.16 Знак 5.16 "Напрямки руху по смугах", 5.18 Знак 5.18 "Напрямок руху по смузі" або розміткою 1.18.

      В усіх випадках не повинно створюватися перешкод для руху трамвая.
    </rule>
    <rule number="11.9">
      Забороняється виїжджати на трамвайну колію зустрічного напрямку, відокремлені від проїзної частини трамвайні колії та розділювальну смугу.
    </rule>
    <rule number="11.10">
      На дорогах, проїзна частина яких поділена на смуги руху лініями дорожньої розмітки, забороняється рухатися, займаючи одночасно дві смуги. Наїжджати на переривчасті лінії розмітки дозволяється лише під час перестроювання.
    </rule>
    <rule number="11.11">
      При інтенсивному русі змінювати смугу дозволяється лише для об’їзду перешкоди, повороту, розвороту або зупинки.


    </rule>
    <rule number="11.12">
      Водій, який здійснює поворот на дорогу, що має смугу для реверсивного руху, може перестроюватися на неї тільки після проїзду реверсивного світлофора з сигналом, що дозволяє рух, і якщо це не суперечить пунктам 11.2, 11.5 та 11.6 цих Правил.
    </rule>
    <rule number="11.13">
      Забороняється рух транспортних засобів по тротуарах і пішохідних доріжках, крім випадків, коли вони застосовуються для виконання робіт або обслуговування торговельних та інших підприємств, розташованих безпосередньо біля цих тротуарів або доріжок, за відсутності інших під’їздів і за умови виконання вимог пунктів 26.1, 26.2 та 26.3 цих Правил.
    </rule>
    <rule number="11.14">
      Рух по проїзній частині на велосипедах, мопедах, гужових возах (санях) і вершникам дозволяється лише в один ряд по правій крайній смузі якомога правіше, за винятком випадків, коли виконується об’їзд. Поворот ліворуч та розворот дозволяється на дорогах з однією смугою для руху в кожному напрямку і без трамвайної колії посередині. Дозволяється рух по узбіччю, якщо це не створить перешкод пішоходам.
    </rule>
  </section>
  <section number="12" name="Швидкість руху">
    <rule number="12.1">
      Під час вибору в установлених межах безпечної швидкості руху водій повинен ураховувати дорожню обстановку, а також особливості вантажу, що перевозиться, і стан транспортного засобу, щоб мати змогу постійно контролювати його рух та безпечно керувати ним.
    </rule>
    <rule number="12.2">
      У темну пору доби та в умовах недостатньої видимості швидкість руху повинна бути такою, щоб водій мав змогу зупинити транспортний засіб у межах видимості дороги.
    </rule>
    <rule number="12.3">
      У разі виникнення небезпеки для руху або перешкоди, яку водій об’єктивно спроможний виявити, він повинен негайно вжити заходів для зменшення швидкості аж до зупинки транспортного засобу або безпечного для інших учасників руху об’їзду перешкоди.
    </rule>
    <rule number="12.4">
      У населених пунктах рух транспортних засобів дозволяється із швидкістю не більше 60 км/год.
    </rule>
    <rule number="12.5">
      У житлових і пішохідних зонах швидкість руху не повинна перевищувати 20 км/год.
    </rule>
    <rule number="12.6">
      Поза населеними пунктами на всіх дорогах та на дорогах, що проходять через населені пункти, позначені знаком 5.47 Знак 5.47 "Початок населеного пункту" дозволяється рух із швидкістю:

      a)

      автобусам (мікроавтобусам), що здійснюють перевезення організованих груп дітей, легковим автомобілям з причепом і мотоциклам — не більше 80 км/год.;

      б)

      транспортним засобам, якими керують водії із стажем до 2 років, — не більше 70 км/год.;

      в)

      вантажним автомобілям, що перевозять людей у кузові, та мопедам, — не більше 60 км/год.;

      г)

      автобусам (за винятком мікроавтобусів) — не більше 90 км/год.;

      ґ)

      іншим транспортним засобам: на автомобільній дорозі, що позначена дорожнім знаком 5.1 Знак 5.1 "Автомагістраль" — не більше 130 км/год., на автомобільній дорозі з окремими проїзними частинами, що відокремлені одна від одної розділювальною смугою — не більше 110 км/год., на інших автомобільних дорогах — не більше 90 км/год.
    </rule>
    <rule number="12.7">
      Під час буксирування швидкість не повинна перевищувати 50 км/год.
    </rule>
    <rule number="12.8">
      На ділянках доріг, де створені дорожні умови, що дають можливість рухатися з більш високою швидкістю, за погодженим з Державтоінспекцією рішенням власників доріг або органів, яким передано право на утримання таких доріг, дозволена швидкість руху може бути збільшена шляхом встановлення відповідних дорожніх знаків.
    </rule>
    <rule number="12.9">
      Водієві забороняється:

      a)

      перевищувати максимальну швидкість, визначену технічною характеристикою даного транспортного засобу;

      б)

      перевищувати максимальну швидкість, зазначену в пунктах 12.4, 12.5, 12.6 та 12.7, на ділянці дороги, де встановлено дорожні знаки 3.29 Знак 3.29 "Обмеження максимальної швидкості", 3.31 Знак 3.31 "Зона обмеження максимальної швидкості" або на транспортному засобі, на якому встановлено розпізнавальний знак відповідно до підпункту «и» пункту 30.3 цих Правил;

      в)

      перешкоджати іншим транспортним засобам, рухаючись без потреби з дуже малою швидкістю;

      г)

      різко гальмувати (крім випадків, коли без цього неможливо запобігти дорожньо-транспортній пригоді).
    </rule>
    <rule number="12.10">
      Додаткові обмеження дозволеної швидкості руху можуть вводитися тимчасово і постійно. При цьому разом із знаками обмеження швидкості руху 3.29 Знак 3.29 "Обмеження максимальної швидкості" та 3.31 Знак 3.31 "Зона обмеження максимальної швидкості" обов’язково додатково встановлюються відповідні дорожні знаки, які попереджають про характер небезпеки та/або наближення до відповідного об’єкта.

      У разі коли дорожні знаки обмеження швидкості руху  3.29 Знак 3.29 "Обмеження максимальної швидкості" та/або 3.31 Знак 3.31 "Зона обмеження максимальної швидкості" встановлені з порушенням визначених цими Правилами вимог щодо їх введення чи з порушенням вимог національних стандартів або залишені після усунення обставин, за яких їх було встановлено, водій не може бути притягнений до відповідальності згідно із законодавством за перевищення встановлених обмежень швидкості руху.
    </rule>
    <rule number="12.10.1">
      Обмеження дозволеної швидкості руху (дорожні знаки 3.29 Знак 3.29 "Обмеження максимальної швидкості" та/або 3.31 Знак 3.31 "Зона обмеження максимальної швидкості" на жовтому фоні) вводяться тимчасово виключно:

      a)

      у місцях виконання дорожніх робіт;

      б)

      у місцях проведення масових або спеціальних заходів;

      в)

      у випадках, пов’язаних із стихійними (погодними) явищами.
    </rule>
    <rule number="12.10.2">
      Обмеження дозволеної швидкості руху вводяться постійно виключно:

      a)

      на небезпечних ділянках доріг та вулиць (небезпечні повороти, ділянки з обмеженою видимістю, місця звуження дороги тощо);

      б)

      у місцях розміщення наземних нерегульованих пішохідних переходів;

      в)

      у місцях розташування стаціонарних постів Державтоінспекції;

      г)

      на ділянках доріг (вулиць), прилеглих до території дошкільних та загальноосвітніх навчальних закладів, дитячих оздоровчих таборів.
    </rule>

  </section>
  <section number="13" name="Дистанція, інтервал, зустрічний роз'їзд">
    <rule number="13.">
      Водій залежно від швидкості руху, дорожньої обстановки, особливостей вантажу, що перевозиться, і стану транспортного засобу повинен дотримувати безпечної дистанції та безпечного інтервалу.
    </rule>
    <rule number="13.">
      На дорогах поза населеними пунктами водії транспортних засобів, швидкість яких не перевищує 40 км/год., повинні дотримувати такої дистанції, щоб транспортні засоби, які виконують обгін, мали змогу безперешкодно повернутися на раніше займану смугу руху.

      Ця вимога не діє, якщо водій тихохідного транспортного засобу подає попереджувальні сигнали про виконання обгону чи об’їзду.
    </rule>
    <rule number="13.">
      Під час обгону, випередження, об’їзду перешкоди чи зустрічного роз’їзду необхідно дотримувати безпечного інтервалу, щоб не створювати небезпеки для дорожнього руху.
    </rule>
    <rule number="13.">
      Якщо зустрічний роз’їзд утруднений, водій, на смузі руху якого є перешкода чи габарити транспортного засобу, яким він керує, заважають зустрічному руху, повинен дати дорогу. На ділянках доріг, позначених знаками 1.6 Знак 1.6 "Крутий підйом" і 1.7 Знак 1.7 "Крутий спуск" за наявності перешкоди дати дорогу повинен водій транспортного засобу, що рухається на спуск.
    </rule>
  </section>
  <section number="14" name="Обгін">
    <rule number="14.1">
      Здійснювати обгін нерейкових транспортних засобів дозволяється лише ліворуч.

      * (Примітка: пункт 14.1 видалено з Правил дорожнього руху постановою КМ №111 від 11.02.2013, що вступає в дію 15.04.2013)
    </rule>
    <rule number="14.2">
      Перед початком обгону водій повинен переконатися в тому, що:

      a)

      жоден з водіїв транспортних засобів, які рухаються за ним і яким може бути створено перешкоду, не розпочав обгону;

      б)

      водій транспортного засобу, який рухається попереду по тій самій смузі, не подав сигналу про намір повороту (перестроювання) ліворуч;

      в)

      смуга зустрічного руху, на яку він буде виїжджати, вільна від транспортних засобів на достатній для обгону відстані;

      г)

      після обгону зможе, не створюючи перешкоди транспортному засобу, якого він обганяє, повернутися на займану смугу.
    </rule>
    <rule number="14.3">
      Водієві транспортного засобу, якого обганяють, забороняється перешкоджати обгону шляхом підвищення швидкості руху або іншими діями.
    </rule>
    <rule number="14.4">
      Якщо на дорозі за межами населеного пункту дорожня обстановка не дозволяє зробити обгін тихохідного або великогабаритного транспортного засобу, його водій повинен рухатися якомога правіше, а у разі потреби — зупинитися на узбіччі і пропустити транспортні засоби, що рухаються за ним.
    </rule>
    <rule number="14.5">
      Водій транспортного засобу, який виконує обгін, може залишитися на смузі зустрічного руху, якщо після повернення на раніше займану смугу йому доведеться знову розпочати обгін, за умови, що він не створить небезпеки зустрічним транспортним засобам, а також не перешкоджатиме транспортним засобам, які рухаються за ним з більш високою швидкістю.
    </rule>
    <rule number="14.6">
      Обгін заборонено:

      a)

      на перехресті;

      б)

      на залізничних переїздах і ближче ніж за 100 м перед ними;

      в)

      ближче ніж за 50 м перед пішохідним переходом у населеному пункті і 100 м — поза населеним пунктом;

      г)

      у кінці підйому, на мостах, естакадах, шляхопроводах, крутих поворотах та інших ділянках доріг з обмеженою оглядовістю чи в умовах недостатньої видимості;

      ґ)

      транспортного засобу, який здійснює обгін або об’їзд;

      д)

      у тунелях;
      е)

      на дорогах, що мають дві і більше смуги для руху в одному напрямку;
      є)

      колони транспортних засобів, позаду якої рухається транспортний засіб з увімкненим проблисковим маячком (крім оранжевого).
    </rule>
  </section>
  <section number="15" name="Зупинка і стоянка">
    <rule number="15.1">
      Зупинка і стоянка транспортних засобів на дорозі повинні здійснюватись у спеціально відведених місцях чи на узбіччі.
    </rule>
    <rule number="15.2">
      За відсутності спеціально відведених місць чи узбіччя або коли зупинка чи стоянка там неможливі, вони дозволяються біля правого краю проїзної частини (якомога правіше, щоб не перешкоджати іншим учасникам дорожнього руху).
    </rule>
    <rule number="15.3">
      У населених пунктах зупинка і стоянка транспортних засобів дозволяються на лівому боці дороги, що має по одній смузі для руху в кожному напрямку (без трамвайних колій посередині) і не розділена розміткою 1.1 а також на лівому боці дороги з одностороннім рухом.

      Якщо дорога має бульвар або розділювальну смугу, зупинка і стоянка транспортних засобів біля них забороняються.
    </rule>
    <rule number="15.4">
      Транспортні засоби не дозволяється ставити на проїзній частині в два і більше ряди. Велосипеди, мопеди і мотоцикли без бокового причепа дозволяється ставити на проїзній частині не більше ніж у два ряди.
    </rule>
    <rule number="15.5">
      Ставити транспортні засоби під кутом до краю проїзної частини дозволяється в місцях, де це не буде перешкоджати руху інших транспортних засобів.

      Біля тротуарів або інших місць із пішохідним рухом ставити транспортні засоби під кутом дозволяється лише передньою частиною, а на підйомах — тільки задньою частиною.
    </rule>
    <rule number="15.6">
      Стоянка всіх транспортних засобів у місцях, позначених дорожніми знаками 5.38 Знак 5.38 "Місце для стянки", 5.39 Знак 5.39 "Зона стянки" встановленими з табличкою 7.6.1 Табличка 7.6.1 "Спосіб поставлення транспортного засобу на стоянку" дозволяється на проїзній частині вздовж тротуару, а встановленими з однією з табличок 7.6.2 , 7.6.3 , 7.6.4 , 7.6.5  — легкових автомобілів і мотоциклів тільки так, як показано на табличці.
    </rule>
    <rule number="15.7">
      На спусках і підйомах, де спосіб поставлення не регламентується засобами регулювання руху, транспортні засоби необхідно ставити під кутом до краю проїзної частини так, щоб не створювати перешкод іншим учасникам дорожнього руху і виключити можливість для самовільного руху цих засобів.

      На таких ділянках допускається ставити транспортний засіб уздовж краю проїзної частини, повернувши керовані колеса таким чином, щоб виключалась можливість самовільного руху транспортного засобу.
    </rule>
    <rule number="15.8">
      На трамвайній колії попутного напрямку, розташованій ліворуч на одному рівні з проїзною частиною для руху нерейкових транспортних засобів, дозволяється зупинка лише для виконання вимог цих Правил, а на розташованих біля правого краю проїзної частини — лише для посадки (висадки) пасажирів чи виконання вимог цих Правил.

      У цих випадках не повинно створюватись перешкод для руху трамваїв.
    </rule>
    <rule number="15.9">
      Зупинка забороняється:

      a)
      на залізничних переїздах;

      б)
      на трамвайних коліях (крім випадків, обумовлених пунктом 15.8 цих Правил);

      в)
      на естакадах, мостах, шляхопроводах і під ними, а також у тунелях;

      г)
      на пішохідних переходах і ближче 10 м від них з обох боків, крім випадків надання переваги в русі;

      ґ)
      на перехрестях та ближче 10 м від краю перехрещуваної проїзної частини за відсутності на них пішохідного переходу, за винятком зупинки для надання переваги в русі та зупинки проти бокового проїзду на Т-подібних перехрестях, де є суцільна лінія розмітки або розділювальна смуга;

      д)
      у місцях, де відстань між суцільною лінією розмітки, розділювальною смугою чи протилежним краєм проїзної частини і транспортним засобом, що зупинився, менше 3 м;

      е)
      ближче 30 м від посадкових майданчиків для зупинки маршрутних транспортних засобів, а коли їх немає — ближче 30 м від дорожнього знака такої зупинки з обох боків;

      є)
      ближче 10 м від позначеного місця виконання дорожніх робіт і в зоні їх виконання, де це створить перешкоди технологічним транспортним засобам, що працюють;

      ж)
      у місцях, де буде неможливим зустрічний роз'їзд або об'їзд транспортного засобу, що зупинився;

      з)
      у місцях, де транспортний засіб закриває від інших водіїв сигнали світлофора або дорожні знаки;

      и)
      ближче 10 м від виїздів з прилеглих територій і безпосередньо в місці виїзду.
    </rule>
    <rule number="15.10">
      Стоянка забороняється:

      a)
      у місцях, де заборонена зупинка;

      б)
      на тротуарах (крім місць, позначених відповідними дорожніми знаками, встановленими з табличками);

      в)
      на тротуарах, за винятком легкових автомобілів та мотоциклів, які можуть бути поставлені на краю тротуарів, де для руху пішоходів залишається щонайменше 2 м;

      г)
      ближче 50 м від залізничних переїздів;

      ґ)
      поза населеними пунктами в зоні небезпечних поворотів і випуклих переломів поздовжнього профілю дороги з видимістю або оглядовістю менше 100 м хоча б в одному напрямку руху;

      д)
      у місцях, де транспортний засіб, що стоїть, зробить неможливим рух інших транспортних засобів або створить перешкоду для руху пішоходів;

      е)
      ближче 5 м від контейнерних майданчиків та/або контейнерів для збирання побутових відходів, місце розміщення або облаштування яких відповідає вимогам законодавства;

      є)
      на газонах.
    </rule>
    <rule number="15.11">
      У темну пору доби і в умовах недостатньої видимості стоянка поза населеними пунктами дозволяється лише на майданчиках для стоянки або за межами дороги.


    </rule>
    <rule number="15.12">
      Водій не повинен залишати транспортний засіб, не вживши всіх заходів, щоб не допустити його самовільного руху, проникнення до нього і (або) незаконного заволодіння ним.


    </rule>
    <rule number="15.13">
      Забороняється відчиняти двері транспортного засобу, залишати їх відчиненими і виходити з транспортного засобу, якщо це загрожує безпеці і створює перешкоди іншим учасникам дорожнього руху.


    </rule>
    <rule number="15.14">
      У разі вимушеної зупинки в місці, де зупинку заборонено, водій повинен вжити всіх заходів, щоб прибрати транспортний засіб, а за неможливості це зробити — діяти згідно з вимогами пунктів 9.9, 9.10, 9.11 цих Правил.


    </rule>
    <rule number="15.15">
      На проїзній частині забороняється встановлення предметів, що перешкоджають проїзду чи паркуванню транспортних засобів, за винятком випадків:

      оформлення дорожньо-транспортної пригоди;

      виконання дорожніх робіт або робіт, пов’язаних із зайняттям проїзної частини;

      обмеження або заборони руху транспортних засобів та пішоходів у випадках, передбачених законодавством.
    </rule>
  </section>
  <section number="16" name="Проїзд перехресть">
    <rule number="16.1">
      Перехрестя, де черговість проїзду визначається сигналами світлофора чи регулювальника, вважається регульованим. На такому перехресті знаки пріоритету не діють.

      У разі вимкнення світлофора або його роботи в режимі миготіння сигналу жовтого кольору та відсутності регулювальника перехрестя вважається нерегульованим і водії повинні керуватись правилами проїзду нерегульованих перехресть та установленими на перехресті знаками пріоритету.
    </rule>
    <rule number="16.2">
      На регульованих і нерегульованих перехрестях водій, повертаючи праворуч або ліворуч, повинен дати дорогу пішоходам, які переходять проїзну частину, на яку він повертає, а також велосипедистам, які рухаються прямо в попутному напрямку.
    </rule>
    <rule number="16.3">
      У разі необхідності надання переваги в русі транспортним засобам, які рухаються по перехрещуваній дорозі, водій повинен зупинити транспортний засіб перед дорожньою розміткою 1.12 (стоп-лінією) або 1.13, світлофором так, щоб бачити його сигнали, а якщо вони відсутні — перед краєм перехрещуваної проїзної частини, не створюючи перешкод для руху пішоходів.
    </rule>
    <rule number="16.4">
      Забороняється виїжджати на будь-яке перехрестя, у тому числі при сигналі світлофора, що дозволяє рух, якщо утворився затор, який змусить водія зупинитися на перехресті, що створить перешкоду для руху інших транспортних засобів і пішоходів.
    </rule>
    <rule number="16.5">
      У разі подання сигналу регулювальником або ввімкнення сигналу світлофора, що дозволяє рух, водій зобов'язаний дати дорогу транспортним засобам, що завершують рух через перехрестя, а також пішоходам, які закінчують перехід.


    </rule>
    <rule number="16.6">
      Повертаючи ліворуч або розвертаючись при зеленому сигналі основного світлофора, водій нерейкового транспортного засобу зобов'язаний дати дорогу трамваю попутного напрямку, а також транспортним засобам, що рухаються в зустрічному напрямку прямо або повертають праворуч.

      Цим правилом повинні керуватися між собою і водії трамваїв.
    </rule>
    <rule number="16.7">
      Якщо сигнал регулювальника або зелений сигнал світлофора дозволяють одночасно рух трамвая і нерейкових транспортних засобів, трамваю надається перевага незалежно від напрямку його руху.
    </rule>
    <rule number="16.8">
      Водій, який виїхав на перехрещення проїзних частин згідно із сигналом світлофора, що дозволяє рух, повинен виїхати у наміченому напрямку незалежно від сигналів світлофора на виїзді. Проте, якщо на перехрестях перед світлофорами на шляху руху водія є дорожня розмітка 1.12 (стоп-лінія) або дорожній знак 5.62 Знак 5.62 "Місце зупинки" він повинен керуватися сигналами кожного світлофора.
    </rule>
    <rule number="16.9">
      Під час руху в напрямку стрілки, ввімкнутої в додатковій секції одночасно з жовтим або червоним сигналом світлофора, водій має дати дорогу транспортним засобам, що рухаються з інших напрямків.

      Під час руху в напрямку стрілки зеленого кольору на таблиці, встановленій на рівні червоного сигналу світлофора із вертикальним розташуванням сигналів, водій повинен зайняти крайню праву (ліву) смугу руху та дати дорогу транспортним засобам і пішоходам, що рухаються з інших напрямків.
    </rule>
    <rule number="16.10">
      На перехресті, де рух регулюється світлофором з додатковою секцією, водій, який перебуває на смузі, з якої робиться поворот, повинен продовжувати рух у напрямку, що вказує стрілка, ввімкнута в додатковій секції, якщо його зупинка на заборонний сигнал світлофора створить перешкоди транспортним засобам, що рухаються за ним по тій самій смузі.
    </rule>
    <rule number="16.11">
      На перехресті нерівнозначних доріг водій транспортного засобу, що рухається по другорядній дорозі, повинен дати дорогу транспортним засобам, які наближаються до даного перехрещення проїзних частин по головній дорозі, незалежно від напрямку їх подальшого руху.


    </rule>
    <rule number="16.12">
      На перехресті рівнозначних доріг водій нерейкового транспортного засобу зобов'язаний дати дорогу транспортним засобам, що наближаються праворуч.

      Цим правилом повинні керуватися між собою і водії трамваїв.

      На будь-якому нерегульованому перехресті трамвай, незалежно від напрямку його подальшого руху, має перевагу перед нерейковими транспортними засобами, що наближаються до нього по рівнозначній дорозі.
    </rule>
    <rule number="16.13">
      Перед поворотом ліворуч і розворотом водій нерейкового транспортного засобу зобов'язаний дати дорогу трамваю попутного напрямку, а також транспортним засобам, що рухаються по рівнозначній дорозі в зустрічному напрямку прямо чи праворуч.

      Цим правилом повинні керуватися між собою і водії трамваїв.
    </rule>
    <rule number="16.14">
      Якщо головна дорога на перехресті змінює напрямок, водії транспортних засобів, які рухаються по ній, повинні керуватися між собою правилами проїзду перехресть рівнозначних доріг.

      Цим правилом повинні керуватися між собою і водії, які рухаються по другорядних дорогах
    </rule>
    <rule number="16.15">
      Якщо неможливо визначити наявність покриття на дорозі (темна пора доби, грязь, сніг тощо), а знаки пріоритету відсутні, водій повинен вважати, що перебуває на другорядній дорозі.
    </rule>
  </section>
  <section number="17" name="Переваги маршрутних транспортних засобів">
    <rule number="17.1">
      На дорозі із смугою для маршрутних транспортних засобів, позначеній дорожнім знаком 5.8 Знак 5.8 "Дорога із смугою для руху маршрутних транспортних засобів" або 5.11 Знак 5.11 "Смуга для руху маршрутних транспортних засобів" забороняються рух і зупинка інших транспортних засобів на цій смузі.
    </rule>
    <rule number="17.2">
      Водій, який повертає праворуч на дорозі із смугою для маршрутних транспортних засобів, що відокремлена переривчастою лінією дорожньої розмітки, може виконувати поворот з цієї смуги. У таких місцях дозволяється також заїжджати на неї під час виїзду на дорогу і для посадки чи висадки пасажирів біля правого краю проїзної частини.
    </rule>
    <rule number="17.3">
      Поза перехрестями, де трамвайні колії перетинають смугу руху нерейкових транспортних засобів, перевага надається трамваю (крім випадків виїзду трамвая з депо).
    </rule>
    <rule number="17.4">
      У населених пунктах, наближаючись до автобуса, мікроавтобуса або тролейбуса, що розпочинає рух від позначеної зупинки, розташованої в заїзному «кармані», водії інших транспортних засобів зобов'язані зменшити швидкість, а в разі потреби зупинитися, щоб дати можливість маршрутному транспортному засобу розпочати рух.
    </rule>
    <rule number="17.5">
      Водії автобусів, мікроавтобусів і тролейбусів, які подали сигнал про намір розпочати рух від зупинки, повинні вжити заходів для запобігання дорожньо-транспортній пригоді.
    </rule>
  </section>
  <section number="18" name="Проїзд пішохідних переходів і зупинок транспортних засобів">
    <rule number="18.1">
      Водій транспортного засобу, що наближається до нерегульованого пішохідного переходу, на якому перебувають пішоходи, повинен зменшити швидкість, а в разі потреби зупинитися, щоб дати дорогу пішоходам, для яких може бути створена перешкода чи небезпека.


    </rule>
    <rule number="18.2">
      На регульованих пішохідних переходах і перехрестях при сигналі світлофора чи регулювальника, що дозволяє рух транспортним засобам, водій повинен дати дорогу пішоходам, які закінчують перехід проїзної частини відповідного напрямку руху і для яких може бути створена перешкода чи небезпека.
    </rule>
    <rule number="18.3">
      Проїжджаючи повз пішоходів, які не встигли закінчити перехід проїзної частини і вимушено перебувають на острівці безпеки або лінії, що розділяє транспортні потоки протилежних напрямків, водії повинні дотримувати безпечного інтервалу.
    </rule>
    <rule number="18.4">
      Якщо перед нерегульованим пішохідним переходом зменшує швидкість чи зупинився транспортний засіб, водії інших транспортних засобів, що рухаються по сусідніх смугах, повинні зменшити швидкість, а в разі потреби зупинитися і можуть продовжити (відновити) рух лише переконавшись, що на пішохідному переході немає пішоходів, для яких може бути створена перешкода чи небезпека.
    </rule>
    <rule number="18.5">
      У будь-якому місці водій повинен пропустити сліпих пішоходів, які подають сигнал тростиною білого кольору, спрямованою вперед.
    </rule>
    <rule number="18.6">
      Забороняється в'їжджати на пішохідний перехід, якщо за ним утворився затор, який змусить водія зупинитися на цьому переході.
    </rule>
    <rule number="18.7">
      Водії повинні зупинитися перед пішохідним переходом на сигнал, передбачений підпунктом «в» пункту 8.8 цих Правил, якщо така вимога надійшла від членів шкільного патруля, загону юних інспекторів руху, відповідним чином екіпірованих, або осіб, що супроводжують групи дітей, і дати дорогу дітям, які переходять проїзну частину дороги.
    </rule>
    <rule number="18.8">
      Водій транспортного засобу повинен зупинитися, щоб дати дорогу пішоходам, які йдуть з боку відчинених дверей до (або від) трамвая, що стоїть на зупинці, якщо посадка чи висадка проводиться з проїзної частини чи посадкового майданчика, розміщеного на ній.

      Продовжувати рух дозволяється лише тоді, коли пішоходи залишать проїзну частину і в трамваї зачиняться двері.
    </rule>
    <rule number="18.9">
      Наближаючись до транспортного засобу з розпізнавальним знаком Розпізнавальний знак "Діти" «Діти», що зупинився з увімкненими проблисковими маячками оранжевого кольору та (або) аварійною світловою сигналізацією, водії транспортних засобів, що рухаються по суміжній смузі, повинні зменшити швидкість, а в разі потреби зупинитися, щоб уникнути наїзду на дітей.
    </rule>
  </section>
  <section number="19" name="Використання зовнішніх світлових приладів">
    <rule number="19.1">
      У темну пору доби та в умовах недостатньої видимості незалежно від ступеня освітлення дороги, а також у тунелях на транспортному засобі, що рухається, повинні бути ввімкнені такі світлові пристрої:

      a)

      на всіх механічних транспортних засобах — фари ближнього (дальнього) світла;

      б)

      на мопедах (велосипедах) і гужових возах (санях) — фари або ліхтарі;

      в)

      на причепах та транспортних засобах, що буксируються, — габаритні ліхтарі.

      Примітка. В умовах недостатньої видимості на механічних транспортних засобах дозволяється замість фар ближнього (дальнього) світла ввімкнути протитуманні фари.
    </rule>
    <rule number="19.2">
      Дальнє світло слід перемикати на ближнє не менш як за 250 м до зустрічного транспортного засобу, а також тоді, коли воно може засліпити інших водіїв, зокрема тих, що рухаються в попутному напрямку.

      Світло необхідно перемикати і на більшій відстані, якщо водій зустрічного транспортного засобу періодичним перемиканням світла фар покаже потребу в цьому.
    </rule>
    <rule number="19.3">
      У разі погіршення видимості в напрямку руху, викликаного світлом фар зустрічних транспортних засобів, водій повинен зменшити швидкість до такої, яка б не перевищувала безпечної за умовами фактичної видимості дороги в напрямку руху, а в разі засліплення - зупинитися, не змінюючи смуги руху, і увімкнути аварійну світлову сигналізацію. Відновлення руху дозволяється лише після того, як пройдуть негативні наслідки засліплення.
    </rule>
    <rule number="19.4">
      Під час зупинки на дорозі в темну пору доби і в умовах недостатньої видимості на транспортному засобі мають бути ввімкнені габаритні або стоянкові ліхтарі, а при вимушеній зупинці додатково — аварійна світлова сигналізація.

      В умовах недостатньої видимості дозволяється додатково увімкнути ближнє світло або протитуманні фари та задні протитуманні ліхтарі.

      Якщо габаритні ліхтарі несправні, транспортний засіб слід прибрати за межі дороги, а якщо це неможливо, його необхідно позначити відповідно до вимог пунктів 9.10 і 9.11 цих Правил.
    </rule>
    <rule number="19.5">
      Протитуманні фари можна використовувати в умовах недостатньої видимості як окремо, так і з ближнім або дальнім світлом фар, а в темну пору доби на неосвітлених ділянках доріг — лише разом з ближнім або дальнім світлом фар.


    </rule>
    <rule number="19.6">
      Фарою-прожектором і фарою-шукачем можуть користуватися лише водії оперативних транспортних засобів під час виконання службових завдань, вживши заходів для того, щоб не засліплювати інших учасників дорожнього руху.


    </rule>
    <rule number="19.7">
      Забороняється підключати задні протитуманні ліхтарі до сигналів гальмування.


    </rule>
    <rule number="19.8">
      Знак автопоїзда, встановлений згідно з вимогами підпункту «а» пункту 30.3 цих Правил, повинен бути постійно увімкнений під час руху, а в темну пору доби або в умовах недостатньої видимості — і під час вимушеної зупинки, зупинки чи стоянки на дорозі.


    </rule>
    <rule number="19.9">
      Задній протитуманний ліхтар дозволяється використовувати виключно в умовах недостатньої видимості як у світлу, так і в темну пору доби.


    </rule>
  </section>
  <section number="20" name="Рух через залізничні переїзди">
    <rule number="20.1">
      Водії транспортних засобів можуть перетинати залізничні колії лише на залізничних переїздах.
    </rule>
    <rule number="20.2">
      Під'їжджаючи до переїзду, а також починаючи рух після зупинки перед ним, водій зобов'язаний керуватися вказівками і сигналами чергового по переїзду, положенням шлагбаума, світловою та звуковою сигналізацією, дорожніми знаками і дорожньою розміткою, а також переконатися в тому, що не наближається поїзд (локомотив, дрезина).
    </rule>
    <rule number="20.3">
      Для пропуску поїзда, що наближається, і в інших випадках, коли рух через залізничний переїзд заборонено, водій повинен зупинитися перед дорожньою розміткою 1.12 (стоп-лінією), дорожнім знаком 2.2 Знак 2.2 "Проїзд без зупинки заборонений", шлагбаумом чи світлофором так, щоб бачити сигнали, а якщо засоби організації дорожнього руху відсутні — не ближче 10 м до найближчої рейки.
    </rule>
    <rule number="20.4">
      Якщо перед переїздом немає дорожньої розмітки або дорожніх знаків, що визначають кількість смуг руху, рух транспортних засобів через переїзд дозволяється лише в один ряд.
    </rule>
    <rule number="20.5">
      Рух через переїзд забороняється, якщо:

      a)

      черговий по переїзду подає сигнал заборони руху — стоїть до водія грудьми або спиною з піднятим над головою жезлом (червоним ліхтарем чи прапорцем) або з витягнутими в сторони руками;

      б)

      шлагбаум опущений або почав опускатися;

      в)

      увімкнено заборонний сигнал світлофора чи звуковий сигнал незалежно від наявності та положення шлагбаума;

      г)

      за переїздом утворився затор, який змусить водія зупинитися на переїзді;

      ґ)

      до переїзду в межах видимості наближається поїзд (локомотив, дрезина).
    </rule>
    <rule number="20.6">
      Рух через переїзд сільськогосподарських, дорожніх, будівельних та інших машин і механізмів дозволяється тільки в транспортному стані.
    </rule>
    <rule number="20.7">
      Забороняється самовільно відкривати шлагбаум або об'їжджати його, а також об'їжджати транспортні засоби, які стоять перед переїздом, коли рух через нього заборонено.
    </rule>
    <rule number="20.8">
      У разі вимушеної зупинки транспортного засобу на переїзді водій зобов'язаний негайно висадити людей і вжити заходів для звільнення переїзду, а якщо це не вдається зробити, він повинен:

      a)

      коли є можливість, послати двох чоловік уздовж колій в обидва боки від переїзду не менш як на 1000 м (якщо одного, то в бік ймовірної появи поїзда, а на одноколійних переїздах — у бік гіршої видимості залізничної колії), пояснивши їм правила подавання сигналу зупинки машиністу поїзда (локомотива, дрезини), що наближається;

      б)

      залишатися біля транспортного засобу і, подаючи сигнали загальної тривоги, вживати всіх заходів для звільнення переїзду;

      в)

      у разі появи поїзда бігти йому назустріч, подаючи сигнал зупинки.
    </rule>
    <rule number="20.9">
      Сигналом зупинки поїзда (локомотива, дрезини) є круговий рух руки (у світлу пору — із шматком яскравої тканини або будь-яким добре помітним предметом, у темну пору доби і в умовах недостатньої видимості — з факелом або ліхтарем). Сигналом загальної тривоги є серії звукових сигналів транспортного засобу, що складаються з одного довгого і трьох коротких сигналів.
    </rule>
    <rule number="20.10">
      Стадо тварин дозволяється переганяти через переїзд тільки за достатньої кількості погоничів, але не менше трьох. Переводити поодиноких тварин (не більше двох на одного погонича) необхідно лише за вуздечку, повід.
    </rule>
  </section>
  <section number="21" name="Перевезення пасажирів">
    <rule number="21.1">
      Дозволяється перевозити пасажирів у транспортному засобі, обладнаному місцями для сидіння в кількості, що передбачена технічною характеристикою так, щоб вони не заважали водієві керувати транспортним засобом і не обмежували оглядовість, відповідно до правил перевезення.
    </rule>
    <rule number="21.2">
      Водіям маршрутних транспортних засобів забороняється під час перевезення пасажирів розмовляти з ними, їсти, пити, палити, а також перевозити пасажирів і вантаж у кабіні, якщо вона відокремлена від салону.
    </rule>
    <rule number="21.3">
      Перевезення автобусом (мікроавтобусом) організованої групи дітей здійснюється за умови обов'язкового проведення інструктажу з дітьми та супровідниками щодо правил безпечної поведінки під час руху та дій у разі виникнення аварійно-небезпечних ситуацій чи скоєння дорожньо-транспортної пригоди. При цьому спереду і ззаду автобуса (мікроавтобуса) обов'язково встановлюється згідно з вимогами підпункту «в» пункту 30.3 цих Правил розпізнавальний знак Розпізнавальний знак "Діти" «Діти».

      Водій автобуса (мікроавтобуса), який здійснює перевезення організованих груп дітей, повинен мати стаж водія не менше 5 років і посвідчення водія категорії «D».

      На транспортному засобі з розпізнавальним знаком Розпізнавальний знак "Діти" «Діти» під час посадки (висадки) до (з) нього пасажирів повинні бути увімкнені проблискові маячки оранжевого кольору та (або) аварійна світлова сигналізація.


    </rule>
    <rule number="21.4">
      Водію забороняється починати рух до повного зачинення дверей та відчиняти їх до зупинки транспортного засобу.
    </rule>
    <rule number="21.5">
      Перевезення пасажирів (до 8 чоловік, крім водія) у пристосованому для цього вантажному автомобілі дозволяється водіям, які мають стаж керування транспортним засобом більше трьох років і посвідчення водія категорії «C», а у разі перевезення понад зазначену кількість (включаючи пасажирів у кабіні) — категорій «C» і «D».
    </rule>
    <rule number="21.6">
      Вантажний автомобіль, що використовується для перевезення пасажирів, повинен бути обладнаний сидіннями, закріпленими в кузові на відстані не менш як 0,3 м від верхнього краю борту і 0,3 — 0,5 м від підлоги. Сидіння, що розташовані вздовж заднього або бокового борту, повинні мати міцні спинки.
    </rule>
    <rule number="21.7">
      Кількість пасажирів, які перевозяться в кузові вантажного автомобіля, не повинна перевищувати кількості обладнаних для сидіння місць.


    </rule>
    <rule number="21.8">
      Військовослужбовці строкової служби, які мають посвідчення водія транспортного засобу категорії «C», допускаються до перевезення пасажирів у кузові пристосованого для цього вантажного автомобіля згідно з кількістю обладнаних для сидіння місць після проходження спеціальної підготовки і стажування протягом 6 місяців.
    </rule>
    <rule number="21.9">
      Перед поїздкою водій вантажного автомобіля повинен проінструктувати пасажирів про їх обов'язки та правила посадки, висадки, розміщення і поведінки в кузові.

      Починати рух можна, лише переконавшись, що створено умови для безпечного перевезення пасажирів.
    </rule>
    <rule number="21.10">
      Проїзд у кузові вантажного автомобіля, не обладнаного для перевезення пасажирів, дозволяється лише особам, які супроводжують вантаж або їдуть за ним, за умови, що вони забезпечені місцями для сидіння, розташованими згідно з вимогами пункту 21.6 цих Правил і техніки безпеки. Кількість пасажирів у кузові та кабіні не повинна перевищувати 8 чоловік.
    </rule>
    <rule number="21.11">
      Забороняється перевозити:

      a)

      пасажирів поза кабіною автомобіля (крім передбачених цими Правилами випадків перевезення пасажирів у кузові вантажного автомобіля з бортовою платформою або в кузові-фургоні, призначених для перевезення пасажирів), у кузові автомобіля-самоскида, трактора, інших самохідних машин, на вантажному причепі, напівпричепі, в причепі-дачі, в кузові вантажного мотоцикла;

      б)

      дітей, зріст яких менше 145 см або тих, що не досягли 12-річного віку, — у транспортних засобах, обладнаних ременями безпеки, без використання спеціальних засобів, що дають змогу пристебнути дитину за допомогою ременів безпеки, передбачених конструкцією цього транспортного засобу; на передньому сидінні легкового автомобіля — без використання зазначених спеціальних засобів; на задньому сидінні мотоцикла та мопеда;

      в)

      дітей до 16-річного віку в кузові будь-якого вантажного автомобіля;

      г)

      організовані групи дітей у темну пору доби.
    </rule>

  </section>
  <section number="22" name="Перевезення вантажу">
    <rule number="22.1">
      Маса вантажу, що перевозиться, і розподіл навантаження на осі не повинні перевищувати величин, визначених технічною характеристикою даного транспортного засобу.
    </rule>
    <rule number="22.2">
      Водій перед початком руху зобов'язаний перевірити надійність розташування і кріплення вантажу, а під час руху — контролювати це, щоб запобігти його падінню, волочінню, травмуванню супроводжуючих осіб чи створенню перешкод для руху.
    </rule>
    <rule number="22.3">
      Перевезення вантажу дозволяється за умови, що він:

      a)

      не наражає на небезпеку учасників дорожнього руху;

      б)

      не порушує стійкості транспортного засобу і не утруднює керування ним;

      в)

      не обмежує водієві оглядовості;

      г)

      не закриває зовнішніх світлових приладів, світлоповертачів, номерних і розпізнавальних знаків, а також не перешкоджає сприйманню сигналів, що подаються рукою;

      ґ)

      не створює шуму, не піднімає пилу та не забруднює проїзну частину і навколишнє середовище.
    </rule>
    <rule number="22.4">
      Вантаж, що виступає за габарити транспортного засобу спереду або ззаду більш як на 1 м, а за шириною перевищує 0,4 м від зовнішнього краю переднього або заднього габаритного ліхтаря, повинен бути позначений відповідно до вимог підпункту «з» пункту 30.3 цих Правил.
    </rule>
    <rule number="22.5">
      За спеціальними правилами здійснюється дорожнє перевезення небезпечних вантажів, рух транспортних засобів та їх составів у разі, коли хоч один з їх габаритів перевищує за шириною 2,6 м, за висотою від поверхні дороги — 4 м (для контейнеровозів на встановлених Укравтодором і Державтоінспекцією маршрутах — 4,35 м), за довжиною — 22 м (для маршрутних транспортних засобів — 25 м), фактичну масу понад 40 т (для контейнеровозів — понад 44 т, на встановлених Укравтодором і Державтоінспекцією для них маршрутах — до 46 т), навантаження на одиночну вісь — 11 т (для автобусів, тролейбусів — 11,5 т), здвоєні осі — 16 т, строєні — 22 т (для контейнеровозів навантаження на одиночну вісь — 11 т, здвоєні осі — 18 т, строєні — 24 т) або якщо вантаж виступає за задній габарит транспортного засобу більш як на 2 м.

      Осі слід вважати здвоєними або строєними, якщо відстань між ними (суміжними) не перевищує 2,5 м.

      Рух транспортних засобів та їх составів з навантаженням на одиночну вісь понад 11 т, здвоєні осі — понад 16 т, строєні осі — понад 22 т або фактичною масою понад 40 т (для контейнеровозів — навантаження на одиночну вісь — понад 11 т, здвоєні осі — понад 18 т, строєні осі — понад 24 т або фактичною масою понад 44 т, а на встановлених Укравтодором і Державтоінспекцією для них маршрутах — понад 46 т) у разі перевезення подільних вантажів автомобільними дорогами забороняється.

      Забороняється рух транспортних засобів з навантаженням на вісь понад 7 т або фактичною масою понад 24 т автомобільними дорогами загального користування місцевого значення.
    </rule>
    <rule number="22.6">
      Транспортні засоби, що здійснюють дорожнє перевезення небезпечних вантажів, повинні рухатися з увімкненим ближнім світлом фар, задніми габаритними ліхтарями та встановленими розпізнавальними знаками, передбаченими пунктом 30.3 цих Правил, а великовагові та великогабаритні транспортні засоби — також з увімкненим проблисковим маячком (проблисковими маячками) оранжевого кольору.


    </rule>
  </section>
  <section number="23" name="Буксирування та експлуатація транспортних составів">
    <rule number="23.1">
      Буксирування повинно виконуватися механічним транспортним засобом без причепа і з технічно справними зчіпними пристроями як у буксированого транспортного засобу, так і у транспортного засобу, що буксирує.

      Запускання двигуна із застосуванням жорсткого або гнучкого зчеплення повинно виконуватися згідно з вимогами цього розділу.

      Дозволяється буксирування одного механічного транспортного засобу лише з одним причепом.
    </rule>
    <rule number="23.2">
      Буксирування транспортних засобів здійснюється:

      a)

      із застосуванням жорсткого або гнучкого зчеплення;

      б)

      із частковим навантаженням буксированого транспортного засобу на платформу або на спеціальне опорне пристосування.
    </rule>
    <rule number="23.3">
      Жорстке зчеплення повинно забезпечувати відстань між транспортними засобами не більш як 4 м, гнучке — в межах 4 — 6 м. Гнучке зчеплення через кожний метр позначається сигнальними щитками або прапорцями згідно з вимогами пункту 30.5 цих Правил (за винятком використання гнучкого зчеплення з покриттям із світлоповертального матеріалу).
    </rule>
    <rule number="23.4">
      У разі буксирування механічного транспортного засобу на гнучкому зчепленні в буксированому транспортному засобі повинні діяти і бути справними робоча гальмова система і рульове керування, а на жорсткому зчепленні — рульове керування.
    </rule>
    <rule number="23.5">
      Буксирування механічного транспортного засобу на жорсткому або гнучкому зчепленні повинно здійснюватися лише за умови, що за кермом буксированого транспортного засобу перебуває водій (крім випадків, коли конструкція жорсткого зчеплення забезпечує буксированому транспортному засобу повторення траєкторії руху транспортного засобу, що буксирує, незалежно від величини поворотів).


    </rule>
    <rule number="23.6">
      Буксирування немеханічного транспортного засобу повинно здійснюватися лише на жорсткому зчепленні за умови, що його конструкція забезпечує буксируваному транспортному засобу повторення траєкторії руху транспортного засобу, що буксирує, незалежно від величини поворотів.


    </rule>
    <rule number="23.7">
      Механічний транспортний засіб з рульовим керуванням, що не діє, повинен буксируватися відповідно до вимог підпункту «б» пункту 23.2 цих Правил.


    </rule>
    <rule number="23.8">
      Перед початком буксирування водії механічних транспортних засобів повинні узгодити порядок подачі сигналів, зокрема для зупинки транспортних засобів.


    </rule>
    <rule number="23.9">
      Під час буксирування на жорсткому або гнучкому зчепленні забороняється перевозити пасажирів у буксированому транспортному засобі (крім легкового автомобіля) та кузові вантажного автомобіля, що буксирує, а в разі буксирування способом часткового навантаження цього засобу на платформу або спеціальне опорне пристосування — в усіх транспортних засобах (крім кабіни транспортного засобу, що буксирує).


    </rule>
    <rule number="23.10">
      Буксирування забороняється:

      a)

      якщо фактична маса буксированого транспортного засобу з несправною гальмовою системою (або за її відсутності) перевищує половину фактичної маси транспортного засобу, що буксирує;

      б)

      на гнучкому зчепленні під час ожеледиці;

      в)

      якщо загальна довжина зчеплених транспортних засобів перевищує 22 м (маршрутних транспортних засобів — 30 м);

      г)

      мотоциклами без бокового причепа, а також таких мотоциклів, мопедів чи велосипедів;

      ґ)

      більше одного транспортного засобу (за винятком випадків, коли порядок буксирування двох і більше транспортних засобів погоджено з Державтоінспекцією) або транспортним засобом з причепом;

      д)

      автобусами.
    </rule>
    <rule number="23.11">
      Експлуатація составів транспортних засобів у складі автомобіля, трактора або іншого тягача і причепа дозволяється лише за умови відповідності причепа тягачу та виконання вимог щодо їх експлуатації, а состава транспортних засобів у складі автобуса і причепа — також за наявності причіпного пристрою, установленого заводом-виробником.
    </rule>
  </section>
  <section number="24" name="Навчальна їзда">
    <rule number="24.1">
      Навчати водінню транспортного засобу дозволяється лише осіб, які не мають для цього медичних протипоказань.


    </rule>
    <rule number="24.2">
      Особам, котрі навчаються водінню автомобіля, повинно бути не менше 16 років, а мотоцикла чи мопеда — 14 років. Такі особи зобов’язані мати при собі документ, що засвідчує їхній вік.


    </rule>
    <rule number="24.3">
      Особа, яка навчається водінню транспортного засобу, зобов'язана знати і виконувати вимоги цих Правил.


    </rule>
    <rule number="24.4">
      Початкове навчання водінню транспортного засобу повинно проводитися на закритих майданчиках, автодромах або у місцях, де відсутні інші учасники дорожнього руху.


    </rule>
    <rule number="24.5">
      Навчальна їзда на дорогах дозволяється тільки в присутності спеціаліста з підготовки водіїв і за достатніх початкових навичок водіння у того, хто навчається.


    </rule>
    <rule number="24.6">
      Виключено на підставі Постанови КМУ № 1029 від 26.09.2011.


    </rule>
    <rule number="24.7">
      Виключено на підставі Постанови КМУ № 1029 від 26.09.2011.


    </rule>
    <rule number="24.8">
      Транспортні засоби (за винятком мотоциклів, мопедів та квадроциклів), на яких проводиться навчання, повинні мати розпізнавальні знаки Розпізнавальний знак "Учбовий транспортний засіб" «Учбовий транспортний засіб» відповідно до вимог підпункту «к» пункту 30.3 цих Правил. Автомобілі, які систематично використовуються для навчання також повинні бути обладнані додатковими педалями зчеплення (у разі коли конструкція транспортного засобу передбачає педаль зчеплення), акселератора (у разі коли конструкція транспортного засобу допускає можливість обладнання такою педаллю) і гальмування, дзеркалом або дзеркалами заднього виду для спеціаліста з підготовки водіїв.


    </rule>
    <rule number="24.9">
      Забороняється навчання водінню транспортних засобів у житловій зоні, на дорогах для автомобілів та на автомагістралях. Перелік доріг, на яких дозволяється навчання водінню транспортних засобів, погоджується з Державтоінспекцією.


    </rule>
  </section>
  <section number="25" name="Рух транспортних засобів у колонах">
    <rule number="25.1">
      На кожному транспортному засобі, що рухається в складі колони, встановлюється розпізнавальний знак «Колона» передбачений підпунктом «є» пункту 30.3 цих Правил, і вмикається ближнє світло фар.

      Розпізнавальний знак може не встановлюватися, якщо колону супроводжують оперативні транспортні засоби з увімкненими червоним, синім і червоним, зеленим або синім і зеленим проблисковими маячками та (або) спеціальними звуковими сигналами.
    </rule>
    <rule number="25.2">
      Транспортні засоби повинні рухатися в колоні лише в один ряд якнайближче до правого краю проїзної частини, за винятком випадків, коли вони супроводжуються оперативними транспортними засобами.
    </rule>
    <rule number="25.3">
      Швидкість руху колони та дистанція між транспортними засобами встановлюються старшим колони або за режимом руху головної машини відповідно до вимог цих Правил.
    </rule>
    <rule number="25.4">
      Колона, що рухається без супроводження оперативними транспортними засобами, повинна бути розділена на групи (не більше п'яти транспортних засобів у кожній), дистанція між якими повинна забезпечувати можливість обгону групи іншими транспортними засобами.


    </rule>
    <rule number="25.5">
      У разі зупинки колони на дорозі на всіх транспортних засобах вмикається аварійна сигналізація.


    </rule>
    <rule number="25.6">
      Іншим транспортним засобам забороняється займати місце для постійного руху в колоні.


    </rule>
  </section>
  <section number="26" name="Рух у житловій та пішохідній зоні">
    <rule number="26.1">
      Пішоходам дозволяється рухатися у житловій та пішохідній зоні як по тротуарах, так і по проїзній частині. Пішоходи мають перевагу перед транспортними засобами, але не повинні створювати безпідставних перешкод для їхнього руху.
    </rule>
    <rule number="26.2">
      У житловій зоні забороняється:

      a)

      транзитний рух транспортних засобів;

      б)

      стоянка транспортних засобів поза спеціально відведеними місцями і таке їх розташування, яке утруднює рух пішоходів і проїзд оперативних чи спеціальних транспортних засобів;

      в)

      стоянка з працюючим двигуном;

      г)

      навчальна їзда;

      ґ)

      рух вантажних автомобілів, тракторів, самохідних машин і механізмів (крім тих, що обслуговують об'єкти і громадян, виконують технологічні роботи або належать громадянам, що проживають у цій зоні).
    </rule>
    <rule number="26.3">
      У пішохідну зону в'їзд дозволяється лише транспортним засобам, що обслуговують громадян і підприємства, які розташовані у зазначеній зоні, а також транспортним засобам, що належать громадянам, які проживають або працюють у цій зоні, чи автомобілям (мотоколяскам), позначеним розпізнавальним знаком Розпізнавальний знак "Інвалід" «Інвалід» якими керують водії-інваліди. Якщо до об'єктів, розташованих на цій території, є інші під'їзди, водії повинні користуватися лише ними.
    </rule>
    <rule number="26.4">
      Під час виїзду з житлової та пішохідної зони водії повинні дати дорогу іншим учасникам дорожнього руху.


    </rule>
  </section>
  <section number="27" name="Рух по автомагістралях і дорогах для автомобілів">
    <rule number="27.1">
      Під час виїзду на автомагістраль або дорогу для автомобілів водії повинні дати дорогу транспортним засобам, що рухаються по них.
    </rule>
    <rule number="27.2">
      На автомагістралях і дорогах для автомобілів забороняється:

      a)

      рух тракторів, самохідних машин і механізмів;

      б)

      рух вантажних транспортних засобів із дозволеною максимальною масою понад 3,5 т поза першою і другою смугами руху (за винятком повороту ліворуч чи розвороту на дорогах для автомобілів);

      в)

      зупинка поза спеціальними місцями для стоянки, позначеними дорожніми знаками 5.38 Знак 5.38 "Місце для стоянки" або 6.15 Знак 6.15 "Місце відпочинку";

      г)

      розворот і в’їзд у технологічні розриви розділювальної смуги;

      ґ)

      рух заднім ходом;

      д)

      навчальна їзда.
    </rule>
    <rule number="27.3">
      На автомагістралях, крім спеціально обладнаних для цього місць, забороняється рух механічних транспортних засобів, швидкість яких за технічною характеристикою або їхнім станом менше 40 км/год., а також перегін та випасання тварин у смузі відведення дороги.
    </rule>
    <rule number="27.4">
      На автомагістралях і дорогах для автомобілів пішоходи можуть переходити проїзну частину лише по підземних або надземних пішохідних переходах.

      Дозволяється переходити проїзну частину дороги для автомобілів у спеціально позначених місцях.
    </rule>
    <rule number="27.5">
      У разі вимушеної зупинки на проїзній частині автомагістралі або дороги для автомобілів водій повинен позначити транспортний засіб відповідно до вимог пунктів 9.9 — 9.11 цих Правил і вжити заходів для того, щоб прибрати його за межі проїзної частини праворуч.
    </rule>
  </section>
  <section number="28" name="Рух по гірських дорогах і на крутих спусках">
    <rule number="28.1">
      На гірських дорогах і крутих спусках, де зустрічний роз'їзд утруднено, водій транспортного засобу, що рухається на спуск, повинен дати дорогу транспортним засобам, що рухаються вгору.
    </rule>
    <rule number="28.2">
      На гірських дорогах і крутих спусках водій вантажного автомобіля, дозволена максимальна маса якого перевищує 3,5 т, трактора та автобуса повинен:

      a)

      користуватися спеціальними гірськими гальмами, якщо вони встановлені на транспортному засобі заводом-виробником;

      б)

      під час зупинки або стоянки на підйомах і спусках користуватися противідкотними упорами.
    </rule>
    <rule number="28.3">
      На гірських дорогах заборонено:

      a)

      рухатися з непрацюючим двигуном та вимкненими зчепленням або передачею;

      б)

      буксирування на гнучкому зчепленні;
      в)

      будь-яке буксирування під час ожеледиці.
      Вимоги цього розділу стосуються ділянок доріг, що позначені знаками  1.6 Знак 1.6 "Крутий підйом", 1.7 Знак 1.7 "Крутий спуск"
    </rule>
  </section>
  <section number="29" name="Міжнародний рух">
    <rule number="29.1">
      Водій механічного транспортного засобу, що прибуває до України з іншої країни, а також водій — громадянин України, який виїжджає за кордон, повинні мати:

      a)

      реєстраційні документи на транспортний засіб і посвідчення водія, що відповідають вимогам Конвенції про дорожній рух (Відень, 1968);

      б)

      реєстраційний номерний знак на транспортному засобі, літери якого відповідають латинському алфавіту, а також розпізнавальний знак держави, в якій його зареєстровано.
    </rule>
    <rule number="29.2">
      Транспортний засіб, що перебуває в міжнародному русі на території України більше двох місяців, повинен бути тимчасово зареєстрований у Державтоінспекції, крім транспортних засобів, що належать іноземним громадянам та особам без громадянства, які перебувають в Україні на відпочинку чи лікуванні за відповідними путівками або іншими документами на визначений органами Держмитслужби термін.
    </rule>
  </section>
  <section number="30" name="Номерні, розпізнавальні знаки, написи і позначення">
    <rule number="30.1">
      Власники механічних транспортних засобів і причепів до них повинні зареєструвати (перереєструвати) їх у Державтоінспекції або провести відомчу реєстрацію в разі, якщо законом установлена обов’язковість проведення такої реєстрації, незалежно від їхнього технічного стану протягом 10 діб з моменту придбання (отримання), митного оформлення або переобладнання чи ремонту, якщо необхідно внести зміни до реєстраційних документів.


    </rule>
    <rule number="30.2">
      На механічних транспортних засобах (за винятком трамваїв і тролейбусів) і причепах у передбачених для цього місцях встановлюються номерні знаки відповідного зразка.

      На трамваях і тролейбусах наносяться реєстраційні номери, що надаються відповідними уповноваженими на те органами.

      Забороняється змінювати розміри,  форму,  позначення, колір і розміщення номерних знаків,  наносити на них додаткові  позначення або   закривати   їх,   вони  повинні  бути  чистими  і  достатньо освітленими.
    </rule>
    <rule number="30.3">
      На відповідних транспортних засобах установлюються такі розпізнавальні знаки:

      a)	Розпізнавальний знак «Автопоїзд»	«Автопоїзд» — три ліхтарі оранжевого кольору, розташовані горизонтально над передньою частиною кабіни (кузова) з проміжками між ліхтарями від 150 до 300 мм — на вантажних автомобілях і колісних тракторах (класу 1.4 т і вище) з причепами, а також на зчленованих автобусах і тролейбусах;
      б)	 Розпізнавальний знак «Глухий водій»	«Глухий водій» — круг жовтого кольору діаметром 160 мм з нанесеними всередині трьома чорними кружками діаметром 40 мм, розташованими по кутах уявного рівностороннього трикутника, вершина якого спрямована донизу. Знак розміщується спереду і ззаду на транспортних засобах, якими керують глухі або глухонімі водії;
      в)	Розпізнавальний знак "Діти"	 «Діти» — квадрат жовтого кольору з каймою червоного кольору і чорним зображенням символу дорожнього знака  1.33 Знак 1.33 "Діти" (сторона квадрата — не менше 250 мм, кайма — 1/10 цієї сторони). Знак розміщується спереду і ззаду на транспортних засобах, що перевозять організовані групи дітей;
      г)	 Розпізнавалдьний знак "Довгомірний транспортний засіб"	«Довгомірний транспортний засіб» — два прямокутники жовтого кольору розміром 500 х 200 мм з каймою червоного кольору завширшки 40 мм із світлоповертального матеріалу. Знак розміщується на транспортних засобах (крім маршрутних) ззаду горизонтально (чи вертикально) і симетрично до поздовжньої осі, довжина яких від 12 до 22 м.
      Розпізнавадльний знак "Довгомірний транспортний засіб"	Довгомірні транспортні засоби, довжина яких з вантажем або без нього перевищує 22 м, а також автопоїзди з двома і більше причепами (незалежно від загальної довжини) повинні мати розміщений ззаду розпізнавальний знак (у формі прямокутника жовтого кольору розміром 1200 х 300 мм з каймою червоного кольору завширшки 40 мм) із світлоповертального матеріалу. На знакові чорним кольором наноситься зображення вантажного автомобіля з причепом і зазначається їхня загальна довжина в метрах;
      ґ)	Розпізнавальний знак "Інвалід" 	«Інвалід» — квадрат жовтого кольору із стороною 150 мм і чорним зображенням символу таблички  7.17 Табличка 7.17 "Інваліди". Знак розміщується спереду і ззаду на механічних транспортних засобах, якими керують водії-інваліди;
      д)	Розпізнавальний знак "Інформаційна таблиця небезпечного вантажу"
      «Інформаційна таблиця небезпечного вантажу» — прямокутник оранжевого кольору розміром 400 х 300 мм (300 х 120 мм) з каймою чорного кольору (ширина — 15 мм (10 мм), у верхній частині якого зазначається ідентифікаційний номер виду небезпеки, у нижній — ідентифікаційний номер небезпечної речовини за переліком ООН. Знак розміщується з усіх боків на транспортних засобах, що перевозять таку речовину;

      е)	 Розпізнавальний знак "Знак небезпеки"
      «Знак небезпеки» — ромб із стороною 250 мм, зображення якого повинно відповідати класу небезпечної речовини (згідно з Європейською угодою про міжнародне дорожнє перевезення небезпечних вантажів). Знак розміщується з боків та ззаду на транспортних засобах, що перевозять таку речовину;

      є)	 Розпізнавальний знак "Колона"
      «Колона» — квадрат жовтого кольору з каймою червоного кольору, в який вписано літеру «К» чорного кольору (сторона квадрата — не менше 250 мм, ширина кайми — 1/10 цієї сторони). Знак розміщується спереду і ззаду на транспортних засобах, що рухаються в колоні;

      ж)	Розпізнавальний знак "Лікар"
      «Лікар» — квадрат синього кольору (сторона — 140 мм) із вписаним зеленим кругом (діаметр — 125 мм), на який нанесено білий хрест (довжина штриха — 90 мм, ширина — 25 мм). Знак розміщується спереду і ззаду на автомобілях, що належать водіям-лікарям (за їхньою згодою). Якщо на транспортному засобі розміщено розпізнавальний знак «Лікар», у ньому повинна бути спеціальна медична аптечка та інструментарій за переліком, визначеним МОЗ, для подання кваліфікованої допомоги під час дорожньо-транспортної пригоди;

      з)	 Розпізнавальний знак "Негабаритний вантаж"
      «Негабаритний вантаж» — сигнальні щитки або прапорці розміром 400 х 400 мм з нанесеними по діагоналі червоними і білими смугами, що чергуються (ширина — 50 мм), а в темну пору доби та в умовах недостатньої видимості — світлоповертачами або ліхтарями: спереду білого кольору, ззаду — червоного, збоку — оранжевого. Знак розміщується на крайніх зовнішніх частинах вантажу, що виступає за габарити транспортного засобу на відстань, більшу ніж це передбачено пунктом 22.4 цих Правил;

      и)	Розпізнавальний знак "Обмеження максимальної швидкості"
      «Обмеження максимальної швидкості» — зображення дорожнього знака  3.29 Знак 3.29 "Обмеження максимальної швидкості" із зазначенням дозволеної швидкості (діаметр знака — не менше 160 мм, ширина кайми — 1/10 діаметра). Знак розміщується (наноситься) ззаду ліворуч на механічних транспортних засобах, якими керують водії із стажем до 2 років великовагових та великогабаритних транспортних засобах, транспортних засобах, що здійснюють дорожнє перевезення небезпечних вантажів, у разі перевезення вантажним автомобілем пасажирів, а також у випадках, коли максимальна швидкість транспортного засобу згідно з його технічною характеристикою або окремими умовами руху, визначеними Державтоінспекцією, нижча встановленої в пунктах 12.6 і 12.7 цих Правил;

      і)	 "Розпізнавальний автомобільний знак України"
      «Розпізнавальний автомобільний знак України» — еліпс білого кольору з чорною каймою і нанесеними усередині латинськими літерами UA. Довжина осей еліпса повинна бути 175 і 115 мм. Розміщується ззаду на транспортних засобах, які перебувають у міжнародному русі;

      ї)	 "Розпізнавальний знак транспортного засобу"
      «Розпізнавальний знак транспортного засобу» — спеціальна стрічка із світлоповертальної плівки з нанесеними під кутом 45 градусів червоними і білими смугами, що чергуються. Знак розміщується на транспортних засобах ззаду горизонтально і симетрично до поздовжньої осі якомога ближче до зовнішнього габариту транспортного засобу, а на транспортних засобах, що мають кузов-фургон, — і вертикально. На транспортних засобах, що використовуються для дорожніх робіт, а також на засобах, що мають особливу форму, і на їх обладнанні знак розміщується також спереду і по боках.

      Розпізнавальний знак розміщується обов'язково на транспортних засобах, що використовуються для дорожніх робіт, а також на засобах, що мають особливу форму. На інших транспортних засобах розпізнавальний знак розміщується за бажанням їх власників;

      й)	 Розпізнавальний знак "Таксі"
      «Таксі» — квадрати контрастного кольору (сторона — щонайменше 20 мм), які розміщені у шаховому порядку у два ряди. Знак встановлюється на даху транспортних засобів або наноситься на боковій їх поверхні. При цьому повинно бути нанесено щонайменше п'ять квадратів;

      к)	Розпізнавальний знак "Учбовий транспортний засіб"
      «Учбовий транспортний засіб» — рівносторонній трикутник білого кольору з вершиною догори і каймою червоного кольору, в який вписано літеру «У» чорного кольору (сторона — не менше 200 мм, ширина кайми — 1/10 цієї сторони). Знак розміщується спереду і ззаду на транспортних засобах, що використовуються для навчання водінню (допускається встановлення двостороннього знака на даху легкового автомобіля);

      л)	 Розпізнавальний знак "Шипи"
      «Шипи» — рівносторонній трикутник білого кольору з вершиною догори і каймою червоного кольору, в який вписано літеру «Ш» чорного кольору (сторона трикутника — не менше 200 мм, ширина кайми — 1/10 сторони). Знак розміщується ззаду на транспортних засобах, на яких встановлено шини з шипами.
    </rule>
    <rule number="30.4">
      Розпізнавальні знаки розміщуються на висоті 400 — 1600 мм від поверхні дороги так, щоб вони не обмежували оглядовість і їх було добре видно іншим учасникам дорожнього руху.


    </rule>
    <rule number="30.5">
      Для позначення гнучкого зчеплення під час буксирування використовуються прапорці або щитки розміром 200 х 200 мм з нанесеними на них по діагоналі червоними і білими смугами, що чергуються, із світлоповертального матеріалу завширшки 50 мм (за винятком використання гнучкого зчеплення з покриттям із світлоповертального матеріалу).


    </rule>
    <rule number="30.6">
      Знак аварійної зупинки відповідно до ГОСТ 24333–97 являє собою рівносторонній трикутник, виготовлений із світлоповертальних планок червоного кольору з внутрішньою флуоресцентною вставкою червоного кольору.

    </rule>
    <rule number="30.7">
      Забороняється наносити на зовнішні поверхні транспортних засобів зображення чи написи, що не передбачені підприємством-виробником або збігаються з кольорографічними схемами, розпізнавальними знаками чи написами транспортних засобів оперативних і спеціальних служб, передбаченими ДСТУ 3849–99.


    </rule>
  </section>
  <section number="31" name="Технічний стан транспортних засобів та їх обладнання">
    <rule number="31.1">
      Технічний стан транспортних засобів та їх обладнання повинні відповідати вимогам стандартів, що стосуються безпеки дорожнього руху та охорони навколишнього середовища, а також правил технічної експлуатації, інструкцій підприємств-виробників та іншої нормативно-технічної документації.
    </rule>
    <rule number="31.2">
      Забороняється експлуатація тролейбусів і трамваїв за наявності будь-якої несправності, зазначеної в правилах технічної експлуатації цих транспортних засобів.
    </rule>
    <rule number="31.3">
      Забороняється експлуатація транспортних засобів згідно із законодавством:

      a)

      у разі їх виготовлення або переобладнання з порушенням вимог стандартів, правил і нормативів, що стосуються безпеки дорожнього руху;

      б)

      якщо вони не пройшли обов'язковий технічний контроль (для транспортних засобів, що підлягають такому контролю);

      в)

      якщо номерні знаки не відповідають вимогам відповідних стандартів;

      г)

      у разі обладнання без дозволу Державтоінспекції спеціальними звуковими та світловими сигналами.
    </rule>
    <rule number="31.4">
      Забороняється експлуатація транспортних засобів згідно із законодавством за наявності таких технічних несправностей і невідповідності таким вимогам:
    </rule>
    <rule number="31.4.1">
      Гальмові системи:

      a)

      змінено конструкцію гальмових систем, застосовано гальмову рідину, вузли або окремі деталі, що не передбачені для даної моделі транспортного засобу або не відповідають вимогам підприємства-виробника;

      б)

      під час дорожніх випробувань робочої гальмової системи перевищуються такі значення:

      Тип транспортного засобу

      Гальмовий шлях, м, не більше ніж

      Легкові автомобілі та їхні модифікації для перевезення вантажів

      14,7

      Автобуси

      18,3

      Вантажні автомобілі з дозволеною максимальною масою до 12 т включно

      18,3

      Вантажні автомобілі з дозволеною максимальною масою понад 12 т

      19,5

      Автопоїзди, тягачами яких є легкові автомобілі та їхні модифікації для перевезення вантажу

      16,6

      Автопоїзди, тягачами яких є вантажні автомобілі

      19,5
      Двоколісні мотоцикли і мопеди

      7,5
      Мотоцикли з причепом

      8,2



      Нормативне значення гальмового шляху для транспортних засобів випуску до 1988 року допускається перевищувати не більше ніж на 10 відсотків значення, поданого в таблиці.



      Примітки:

      1. Випробування робочої гальмової системи проводиться на горизонтальній ділянці дороги з рівним, сухим, чистим цементо- або асфальтобетонним покриттям при швидкості транспортного засобу на початок гальмування: 40 км/год. — для автомобілів, автобусів і автопоїздів; 30 км/год. — для мотоциклів, мопедів за методом одноразового впливу на органи керування гальмовою системою. Результати випробування вважаються незадовільними, якщо під час гальмування транспортний засіб розвертається на кут більше 8 градусів або займає смугу руху більше ніж 3,5 м.

      2. Гальмовий шлях вимірюється з моменту натискання на гальмову педаль (рукоятку) до повної зупинки транспортного засобу;

      в)

      порушено герметичність гідравлічного гальмового приводу;

      г)

      порушено герметичність пневматичного або пневмогідравлічного гальмового приводу, що спричиняє зменшення тиску повітря при непрацюючому двигуні більш як на 0,05 МПа (0,5 кГс/кв. см) за 15 хв. у разі приведення в дію органів керування гальмовою системою;

      ґ)

      не працює манометр пневматичного або пневмогідравлічного гальмового приводу;

      д)

      стоянкова гальмова система при відключеному від трансмісії двигуні не забезпечує нерухомий стан:

      транспортних засобів з повним навантаженням — на уклоні не менше ніж 16%;

      легкових автомобілів, їхніх модифікацій для перевезення вантажів, а також автобусів у спорядженому стані — на уклоні не менше ніж 23%;

      вантажних автомобілів і автопоїздів у спорядженому стані — на уклоні не менше ніж 31%;

      е)

      не замикається важіль (рукоятка) стоянкової гальмової системи в робочому положенні;
    </rule>
    <rule number="31.4.2">
      Рульове керування:

      a)

      сумарний люфт у рульовому керуванні перевищує такі граничні значення:

      Тип транспортного засобу

      Граничне значення сумарного люфту, град., не більше ніж

      Легкові автомобілі та вантажні автомобілі з дозволеною максимальною масою до 3,5 т

      10
      Автобуси з дозволеною максимальною масою до 5 т

      10
      Автобуси з дозволеною максимальною масою понад 5 т

      20
      Вантажні автомобілі з дозволеною максимальною масою понад 3, 5 т

      20
      Автомобілі і автобуси, зняті з виробництва

      25

      б)

      є не передбачені конструкцією відчутні взаємні переміщення деталей і вузлів рульового керування або переміщення їх відносно кузова (шасі, кабіни, рами) транспортного засобу; нарізні з'єднання не затягнуті або надійно не зафіксовані;

      в)

      зіпсований або відсутній передбачений конструкцією підсилювач рульового керування або рульовий демпфер (на мотоциклах);

      г)

      у рульовому керуванні встановлено деталі із слідами залишкової деформації та іншими дефектами, а також застосовано деталі і робочі рідини, що не передбачені для даної моделі транспортного засобу або не відповідають вимогам підприємства-виробника.
    </rule>
    <rule number="31.4.3">
      Зовнішні світлові прилади:

      a)

      кількість, тип, колір, розміщення і режим роботи зовнішніх світлових приладів не відповідають вимогам конструкції транспортного засобу;

      б)

      порушено регулювання фар;

      в)

      не горить лампа лівої фари в режимі ближнього світла;

      г)

      на світлових приладах немає розсіювачів або використовуються розсіювачі і лампи, що не відповідають типу даного світлового приладу;

      ґ)

      на розсіювачах світлових приладів нанесено тонування або покриття, що зменшує їх прозорість чи світлопропускання.

      Примітки:

      Мотоцикли (мопеди) можуть бути додатково обладнані однією протитуманною фарою, інші механічні транспортні засоби — двома. Протитуманні фари повинні розміщуватися на висоті не менше 250 мм від поверхні дороги (але не вище фар ближнього світла) симетрично до поздовжньої осі транспортного засобу і не далі 400 мм від зовнішнього габариту за шириною.

      Дозволяється встановлювати на транспортних засобах один або два задні протитуманні ліхтарі червоного кольору на висоті 400 — 1200 мм і не ближче 100 мм до ліхтарів сигналу гальмування.

      Увімкнення протитуманних фар, задніх протитуманних ліхтарів повинно здійснюватися одночасно з увімкненням габаритних вогнів і освітленням номерного знака (ближнім або дальнім світлом фар).

      На легковому автомобілі і автобусі дозволяється встановлювати один або два додаткові немиготливі сигнали гальмування червоного кольору на висоті 1150 — 1400 мм від поверхні дороги.
    </rule>
    <rule number="31.4.4">
      Склоочисники і склообмивачі вітрового скла:

      a)

      не працюють склоочисники;

      б)

      не працюють передбачені конструкцією транспортного засобу склообмивачі;
    </rule>
    <rule number="31.4.5">
      Колеса і шини:

      a)

      шини легкових автомобілів та вантажних автомобілів з дозволеною максимальною масою до 3,5 т мають залишкову висоту малюнка протектора менше 1,6 мм, вантажних автомобілів з дозволеною максимальною масою понад 3,5 т — 1,0 мм, автобусів — 2,0 мм, мотоциклів і мопедів — 0,8 мм.

      Для причепів установлюються норми залишкової висоти малюнка протектора шин, аналогічні нормам для шин автомобілів-тягачів;

      б)

      шини мають місцеві пошкодження (порізи, розриви тощо), що оголюють корд, а також розшарування каркаса, відшарування протектора і боковини;

      в)

      шини за розміром або допустимим навантаженням не відповідають моделі транспортного засобу;

      г)

      на одну вісь транспортного засобу встановлено діагональні шини разом з радіальними, ошиповані і неошиповані, морозостійкі і неморозостійкі, шини різних розмірів чи конструкцій, а також шини різних моделей з різними малюнками протектора для легкових автомобілів, різними типами малюнків протектора — для вантажних автомобілів;

      ґ)

      на передню вісь транспортного засобу встановлено радіальні шини, а на іншу (інші) — діагональні;

      д)

      на передній осі автобуса, який виконує міжміські перевезення, встановлено шини з відновленим протектором, а на інших осях — шини, відновлені за другим класом ремонту;

      е)

      на передній осі легкових автомобілів і автобусів (крім автобусів, які виконують міжміські перевезення) встановлено шини, відновлені за другим класом ремонту;

      є)

      відсутній болт (гайка) кріплення або є тріщини диска і ободів коліс;

      Примітка. У разі постійної експлуатації транспортного засобу на дорогах, на яких проїзна частина слизька, рекомендується використовувати шини, що відповідають стану проїзної частини.
    </rule>
    <rule number="31.4.6">
      Двигун:

      a)

      вміст шкідливих речовин у відпрацьованих газах або їх димність перевищують установлені стандартами норми;

      б)

      негерметична паливна система;

      в)

      несправна система випускання відпрацьованих газів;
    </rule>
    <rule number="31.4.7">
      нші елементи конструкції:

      a)

      немає передбачених конструкцією транспортного засобу стекол, дзеркал заднього виду;
      б)

      не працює звуковий сигнал;
      в)

      встановлено на скло додаткові предмети або нанесено покриття, які обмежують оглядовість з місця водія, і погіршують його прозорість.

      Примітка:
      На верхній частині вітрового скла автомобілів і автобусів можуть бути прикріплені прозорі кольорові плівки. Дозволяється застосовувати тоновані стекла (крім дзеркальних), світлопропускання яких відповідає вимогам ГОСТ 5727–88. Дозволяється застосовувати занавіски на бокових вікнах автобусів;

      г)

      не працюють передбачені конструкцією замки дверей кузова або кабіни, запори бортів вантажної платформи, запори горловин цистерн і паливних баків, механізм регулювання положення сидіння водія, аварійні виходи, пристрої для приведення їх у дію, привід керування дверима, спідометр, тахограф, пристрій для обігрівання і обдування скла;

      ґ)

      зруйновано корінний лист або центральний болт ресори;

      д)

      зіпсовано тягово-зчіпний або опорно-зчіпний пристрій тягача і причіпної ланки у складі автопоїзда, а також передбачені їхньою конструкцією страхувальні троси (ланцюги). Є люфти в з'єднаннях рами мотоцикла з рамою бокового причепа;

      е)

      відсутній передбачений конструкцією бампер або задній захисний пристрій, грязезахисні фартухи і бризковики;

      є)

      відсутні:

      медична аптечка з нанесеними на неї відомостями про тип транспортного засобу, для якого вона призначена, — на мотоциклі з боковим причепом, легковому, вантажному автомобілі, колісному тракторі, автобусі, мікроавтобусі, тролейбусі, автомобілі, що перевозить небезпечний вантаж;

      знак аварійної зупинки (миготливий червоний ліхтар), який відповідає вимогам стандарту, — на мотоциклі з боковим причепом, легковому, вантажному автомобілі, колісному тракторі, автобусі;

      на вантажних автомобілях з дозволеною максимальною масою понад 3,5 т і в автобусах з дозволеною максимальною масою понад 5 т — противідкотні упори (щонайменше два);

      проблискові маячки оранжевого кольору на великовагових та великогабаритних транспортних засобах;

      працездатний вогнегасник на легковому, вантажному автомобілі, автобусі.

      Примітки:

      Тип, марка, місця встановлення додаткової  кількості вогнегасників, якими обладнуються  транспортні засоби, що перевозять радіоактивні та  окремі небезпечні вантажі, визначаються умовами  безпечного перевезення конкретного небезпечного  вантажу.

      Аптечка, перелік медикаментів якої відповідає ДСТУ 3961-2000 для відповідного типу транспортного засобу, і вогнегасник повинні бути в закріпленому стані у місцях, визначених підприємством-виробником. У разі коли конструкцією транспортного засобу зазначені місця не передбачено, медична аптечка і вогнегасник повинні розташовуватись у легкодоступних місцях. Тип і кількість вогнегасників повинні відповідати встановленим нормам. Вогнегасники, якими забезпечуються транспортні засоби, повинні бути сертифікованими в Україні відповідно до вимог законодавства;

      ж)

      відсутні ремені безпеки та підголовники в транспортних засобах, де їх установка передбачена конструкцією;

      з)

      ремені безпеки не в робочому стані або мають видимі надриви на лямках;

      и)

      на мотоциклі немає передбачених конструкцією дуг безпеки;

      і)

      на мотоциклах і мопедах немає передбачених конструкцією підніжок, на сідлі — поперечних рукояток для пасажира;

      ї)

      відсутні або несправні фари і задні габаритні ліхтарі транспортного засобу, що перевозить великогабаритний, великоваговий чи небезпечний вантаж, а також проблискові маячки, світлоповертальні елементи, розпізнавальні знаки, передбачені пунктом 30.3 цих Правил.
    </rule>
    <rule number="31.5">
      У разі виникнення в дорозі несправностей, зазначених у пункті 31.4 цих Правил, водій повинен вжити заходів для їх усунення, а якщо це зробити неможливо — рухатися якомога коротшим шляхом до місця стоянки або ремонту, дотримуючись запобіжних заходів з виконанням вимог пунктів 9.9 і 9.11 цих Правил.

      У разі виникнення в дорозі несправностей, зазначених у пункті 31.4.7 («ї»; «д» — у складі автопоїзда) подальший рух заборонено до їх усунення. Водій несправного транспортного засобу повинен вжити заходів для того, щоб прибрати його за межі проїзної частини дороги.2
    </rule>

    <rule number="31.6">
      Забороняється подальший рух транспортних засобів, у яких:

      a)

      робоча гальмова система чи рульове керування не дають змоги водієві зупинити транспортний засіб або здійснити маневр під час руху з мінімальною швидкістю;

      б)

      у темну пору доби або в умовах недостатньої видимості не горять лампи фар чи задніх габаритних ліхтарів;

      в)

      під час дощу або снігопаду не працює склоочисник з боку розміщення керма;

      г)

      зіпсований тягово-зчіпний пристрій автопоїзда.
    </rule>
    <rule number="31.7">
      Забороняється експлуатація транспортного засобу шляхом доставки його на спеціальний майданчик чи стоянку Державтоінспекції у випадках, передбачених законодавством.
    </rule>
  </section>
</pdr>